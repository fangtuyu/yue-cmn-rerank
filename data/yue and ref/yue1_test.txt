你叫佢還錢佢點會咁順攤吖？
今日過節，食餐勁
噉邊個玩音樂呀？
農村好興養翻隻門口狗嚟看門口㗎
我先生姓張
唔夠餸，就去斬料
仲未瞓
你今勻認真係行運嘞！
你做咩嘢眼定定嘅？
個鐘跌爛咗整唔翻
諗真吓先
全部翻晒嚟
會唔會有啲唔對路？
佢幾好人㗎
我想租一套唔係幾貴嘅公寓
打波有癮定游水有癮？
呢件事教識我要帶眼識人
知唔知自己做緊啲乜嘢呀？
唔使幫我講好說話
呢單嘢要做得乾手淨腳啲呀
呢個乜誰嚟，我唔識佢囉
佢鼓起泡腮噉講
請問你幾多歲呀？
佢打咗個喊路，攤喺張床度，又瞓著咗
咁孤寒嘅人，想同佢借錢，好難喇！
我嚟親都見到你喺度
幾呀勾仲扮到成個後生女噉！
係我哋唔啱
身水身汗噉，去邊度嚟呀？
感覺係唔同。
唔阻你做嘢
將啲竹竿企起嚟放
居然去犯佢，你都算沙膽喇！
佢跌崩個頭，真陰功咯
難我唔到
佢好似黐咗線噉自言自語
男人老狗唔好咁多嘰趷！
執到一支筆
唔好放過佢，告到佢甩褲！
你慢慢睇，睇完叫我
幅畫掛歪咗
唔該將佢嘅電話號碼同埋屋企地址畀埋我
係好耐以前嘅事，唔值得再提
佢好鍾意睇公仔書
你叫咩名呀？
你夠膽就過嚟吖嗱！
咪講住啦
呢度佢惡晒
求其放喺度得喇
翻一次工就嘥好多錢
擰過身嚟叫姑媽
你哋噉係砌我生豬肉！
唔好縱壞細佬哥
話畀我知你未做過！
咪喺度行出行入好唔好？
我同你講笑啫
廿五個上下
攞個豬籠笠住隻豬
你乜誰呀？
做乜啲頭髮黃黚黚噉嘅？
舊時呢度好多鬼五馬六嘅人
你諗多咗啦
我已經聽晒你吩咐吓
我每一次諗起佢，我個心就好痛
我諗廿年前我都喺過呢度，噉就歌廳就有。
呢隻西瓜好細個
佢踩到灘油成個𨃩咗落地
有冇風球嚟緊？
今次真係畀佢落晒面囉
嗰個死人頭去咗邊？
全部有三百幾人
攝鐵吸住好多釘仔
我專程過嚟同你道歉，琴晚嘅事真係唔好意思
畀人打穿個頭
希望多啲外國友人學廣州話啦
我鍾意喺噉嘅環境入便傾計
你隻手傷咗喎，你有冇事呀？
你係唔係再約個時間，今日稍為晏啲見面？
件事發生咗咁耐
爺爺，你畀我睇啦！
睇落仲過得去
乖乖哋，唔好咁扭紋
呢位先生好面善
呢啲係正英德紅茶
比如話身份證、軍人證、戶口簿嗰啲
先嗰排我落咗鄉
你可以⋯⋯做我的⋯⋯筆友嗎？
好聲攞，因住跌落地
你直情閂埋個窗得咯
佢講話要你快啲翻去喎
屈斷隻筷子
你咁醜頸，第日點同人相處呀？
今晚籌到嘅善款有三百萬
嘩，都走晒呀？
最衰都係嗰個無綫啦！
你係官呀？
呢隻藥幾使得㗎
嗰個師傅剪到我啲頭髮岩岩巉巉
你哋唔好詏頸喇，邊個去都係咁話啫
汽車滾起一埲泥塵
係我諗多咗啫
夠鐘數喇
畀張紙我寫低
呢次弊弊冇咁弊
點會唔得呀？
用下用下壞㗎啦。
畀人拼沉咗
如果你想問……嘅問題，資料响晒度
國家唔富強就聽捱打
你請食飯？冇幾何喎
今日花車巡遊，唔怪得場面咁墟冚
佢係專業通渠師傅，好有經驗㗎
你係唔係講真㗎？唔好貪口爽喎
你可能入到校隊嘅，我就冇行啦
佢想幫人，點知攪到自己一身潺
好心你唔好咁天真吖
噉我哋一齊去飲茶，一齊去食飯。
打鑊你！
佢好眼利，一眼就睇出件衫有幾長
夜晚黑周圍都靜英英
計數！
九點鐘至開檔呀
佢話名係我哋組嘅人，其實好少嚟
我冇事㗎，你唔使擔心我！
呢兩日認真熱
一出街就撞啱落雨，真係衰
就係我哋未見倒一份正式嘅文件之前呢，我哋好難去憑一個電郵又好，或者相關啲文件嘅副本呢，去到確認，哪怕我哋相信佢都好。
不過反而覺得劇情交代得有啲趕，唔夠喉
邊個夠膽食？
呢件事請佢幫手，點會托手踭呀！
癐就休息吓先啦
啲蘋果點賣呀？
畀我唞啖氣得啩？
我做咗份簡報，擺喺你張臺度
拎呢個做標準
搵唔到就死心啦！
對即使啲乞兒呀，呢啲，呀，飲醉酒、醉貓呀，喺呢度飲醉酒呀，或者乞兒好臭呀，我都唔鬧佢哋嘅，照坐。
你有心喇，我好翻好多喇
佢係病君嚟，入醫院就好似翻屋企噉
我揸弗，但係即係我可能冇乜主意呢
咁鬼難頂嘅
有人氣即是有財氣；有咗財氣先有-有福氣，哦。有咗福氣咪就有運氣囖，可。
呢度嘢貴
瞄咗吓
咩事咁勞氣呀？
你去咗邊度呀？嚇死我啦！
有冇人打過電話畀我呀？
食親就唔自在
撍一支簽出嚟
三步擸埋兩步走上二樓
點解可以噉樣做㗎！
你有心喇
嗰塊板一曬就殽起身嚟
議員，各位議員，各位議員同事呢，剛才秘書處已經係作咗個嘅宣佈，五分鐘之後呢，就係，復會嘅。
整到啲膠水上隻手度，黐𥹉𥹉
呀，我認為呢，有幾位議員呢，佢係冇，呀，依照誓詞嘅內容呢，係完成宣誓。
我唔怕講㗎，呢啲嘢有乜好避忌啫？
錐一個窿
真衰，差啲都唔成，又鯁頸喇
小心火燭
佢响屋企攪攪震，我要翻去睇吓
擺明係你做㗎啦
啲衫濕𣲷𣲷就唔舒服
件嘢好似爛咗
咩嘢都入晒我數呀？
大佬，咁短時間點做得晒呀！
你認唔認得老笠你嗰個人個樣呀？
呢啲不明不白嘅錢，我使都使得唔安樂
呢度咁㷫呀！
要自己喐手，唔好成日得把口
佢住喺我隔籬
你戒食肉啦，食齋好吖，啲脾氣唔會咁躁㗎
佢會爆響口
做乜整壞我部機呀？
乜嘢咁有寶！
咩嚟㗎，咩嚟㗎，呢隻？
一撳佢，水就咇出嚟
天口凍，著多件衫翻學
慢下手攪出個大頭佛，問你死未
乜嘢事咁激氣呀？
等咗你成日
趁熱食啦，凍咗就唔好食啦
我當佢好人添！
聽咗阿爺說話，諗通咗啲嘢
車站外便有好多乞兒
呢件事都係煲冇米粥㗎喇，無謂試啦
就搵返嗰橛出嚟，哦，就係噉！
佢叫我畀一千蚊佢
我慣咗食完飯飲杯茶
呢隻布好幼細
𢷮一條棍入去
真係發夢都諗唔到
呢件事咁簡單，容乜易呀
聽講亞嫲嘅病好好多嘞，我先安樂啲
坐車尾好扽
剩得我一個人知道
著呢件衫企响嗰堆人度鬼咁映眼
等我入定啲水先
乜呢次攪得咁大鑊呀
你咁衰，拍你呀嗱！
張枱通係泥塵
嗰沓書面頭嗰本就係嘞
咁講說話，賺大家唔開心
你唔好同佢嗲咁耐喇！
唔好阻住我
千祈唔好畀蟹弶夾住
我嚟遲咗
嗰兩條友仔喺度扯貓尾你仲睇唔出？
呢度賣雞蛋斷隻賣定斷斤賣？
議員，噉，而家呢，時間就都係兩點三十五分啦，比我原先係宣佈呢，係兩點三十分呢，復會時間已經遲咗五分鐘。
今日熱得真淒涼
我耐唔中都會約朋友去睇下戲
係𠺝，佢親自講畀我知𠺝
應付咁大場面佢都咁老定，真係犀利！
舊時呢度乜嘢鬼五馬六嘅人都有
城市嘅家居環境邊有農村嘅好呀
即管試吓
佢哋死梗啦
你點會喺度㗎？
你噉講即係話人行貨啫
你冇講錯話吖
農忙嗰陣，大家都做到𨂾光黑至收工
個鐘行行吓停咗落嚟
我保你大咯
你以為你最快，誰不知人哋仲快過你
我諗吓先
你真係冇鬼用
佢好耐唔翻嚟喇喎
就快考試啦，要鋤吓書先得
唔係幾明
噉，及後呢，亦都將由英國領事館發出嘅兩封信，係畀大家去，誒，睇喇。
印三份就得，要快啲畀我
佢做咗幾十年工，應該嘆翻吓世界嘞
而秘書處同埋主席，你，係應該-如果係對成個選舉係有責任或者係覺得成個立法會-我哋要取信於民，我哋要攞返市民嘅信任，我哋更加要將每一個程序做得更加緊，而唔係「按章工作」，即係秘書處佢話唔查就唔查，唔需要查就唔查。
佢心情唔好就猛咁鬧人
佢直情就係講大話！
我估你唔嚟啦！
爭兩個字就夠鐘
呢啲都係整色整水畀領導睇嘅啫
Badtaste！
睇佢好閉翳噉，唔知有乜事
佢哋到西貢醫肚
聽講嗰件事少少阻滯
他特登請個外來師傅來起屋，唔通真係本地薑唔辣？
呢條梁最受力㗎喇
佢一手搶去部手提媽媽聲講一輪粗口
唔好信佢，整色水咋
唔好整呀！
一係你行先喇，我要做埋啲手尾至得
佢好識招呼人客，認真老積
呢度係禁區，唔准落客
佢幫老闆去收錢，竟然自己落格
以前唔係㗎，圍到嗰個欄行滿晒㗎。
呢件事冇得掹㗎喇
呢處冇掛窗簾，有啲棖眼
冚翻埋個盒蓋
我曾經都好似你噉
唔好過你吖！
做記者最叻就係搲料
你如果想畀多啲人識，就要搏出位
你入去先啦
仲唔快啲，夠晒鐘嘞
唔係你借錢畀佢，佢間公司執笠都似
實趕得切
冇問題，嗱，我請你呀！
我想秘書同我幫幫-俾個名單我，得唔得呀？
你搵我呀？
連氣做咗三個鐘頭
呢張係我嘅卡片
就快收檔咯
今年嘅禾生得好猛
《每一個明天》
煮燶飯
呢次嘅節目真夠爆棚咯
我-我恐怕呢，就係有違反《議事規則》嘅-嘅嫌疑。
你唔溫習功課，考試就聽衰
一杯薄酒，失禮，失禮
收聲啦，口痕呀？
以前你就話同佢冇朋友做
冇嘢揸手，佢唔制嘅
噉又點呀？
好請唔請，請到個噉嘅人翻嚟做嘢
唔好將垃圾抌落街
攪到我成朝喺度搵
啲菜買翻嚟就枳入雪櫃
你擒咁高，因住笪咗落嚟
係噉又點呀？
我先不先同你講過嘅喇
唔好扤佢食咁多
不如我哋傾吓點甩身先啦！
個答案諗到未？
要攪到上差館咁大劑呀！
呢個仔好生性
冇事呀，唔小心扭親隻腳啫
頭啖湯都畀人飲咗嘞，仲諗乜嘢？
攤凍咗嘅滾水就叫凍滾水
喂呀，啲閃喺佢度呀，原來。
我唔撈呀
畫個則出嚟再研究
請問你幾大年紀喇？
我同佢直程就係水摳油，撈唔埋嘅
㨆好的磚佢
而家幾點鐘？
呢碟餸都有味喇
佢經驗仲未夠，識啲唔識啲點得嘅唧？
嗱，快啲換衫吖！
我仲係心大心細
畀埋啲尾數
請問票係幾錢一張呀？
快啲嚟睇吓啦！
我仲以為你出咗國添
算咯，咪再提咯
喂，明信片呀！
我哋雙方都讓吓步啦！
我通常唔會理其他人嘅事，但係你呢輪好古怪
聽日要交報告，今晚又要搏殺嘞
老編將我篇文章改淨千零字
唔好攞隻手玷個鏡頭
你嚟搵我有咩事我幫手呀？
呢條路放工時間成日塞車
多得你幫我搵翻個手袋，認真多謝晒你呀！
我唔係好飲得
邊班學生成績最好？
我啲字寫得好肉酸
我哋而家開會，你唔好講埋咁多唔等使嘅嘢
好話好話，都係你撈得掂啲！
佢老竇以前係警司，好猛㗎
佢生得好細粒
唔好咁長氣
近排股市唔明朗，價格分分鐘會下瀉
我翻去再睇
你亞爸喺唔喺度呀？
我都預咗你會翻嚟㗎啦
都唔知你喺度噏乜
你仲想點？
佢啱啱行過，條樁就𢱕落嚟，當衰係啦
佢呢種病，久不久就發作一次
我要買啲送畀朋友
夜晚一個人出街要小心畀人劏死牛
呢間房曬到㷫烚烚，冇辦法瞓
睇吓你可以唔可以安排今日下晝開個員工會議
呢個計劃最慳㗎喇
佢知呃唔到人，咪死死氣認咗佢囉
講嘢唔使負責任嘅風氣
啱啱學過又試唔記得
暑假流流長，有咩好攪呀？
你唔好呃我吖！
你本書甩皮甩骨，點睇呀
真係冇計，原料唔啱用
我哋陣間去邊度睇戲？
呢個抵死友冇句好話
落樓買樽汽水
通通都係陳皮嘢
件衫幾靚喎，等我入舖頭瞄吓先
大家企埋牆邊
最近佢人氣好旺
阻唔阻你吖？
對皮鞋日日噉著，著咗半年，仲咁實淨
你本書甩皮甩骨，點用得到學期尾呀？
人噉做佢噉做
真係失禮死人咯！
蔗汁真係好飲
嗰啲人喺度嘈喧巴閉，好似趁墟噉
唔好撻住對鞋
嘩，咁快攪掂？
你哋呢度邊個話事？
佢惡死能登噉望住我
你做盛行呀？
功課未做晒，就掛住玩
唔好提啦
你講過又唔認，咁奸賴
就係我哋有議員呢，係冇，呀，一個合理理由呢，就係圍住你嘅檯嘅後便啦。
講到尾，你仲係唔去好
其實佢哋嘅部門一路都有好多問題
撩吓佢，等啲糖快啲溶
咪去住
成個人癐拉拉，唔想喐
你計過佢
真係笑大人個口
本嚟好地地嘅，畀佢扠𢰸晒
真係冇佢收
你表錯情啦，呢位先至係董事長
飛短啲
時間啱啱好
你冇份聽嘅，冇份唱嘅，係咪呀？
我係直腸直肚嘅，有乜講乜，請唔好見怪
佢唔會介意
我點會亂食呢啲冇寫名嘅藥丸？
𢺳唔翻囉
唔係人人著直身裙都好睇嘅
我真係唔捨得離開香港！
慢慢冧吓佢，佢就肯去嘅嘞
成晚眼光光，瞓唔著
個蓋好實，開唔到
呢間屋平價出讓
快啲吖，就嚟夠鐘㗎喇
嚟呀，飲杯茶先
暑假梗係要迆吓
嗰架車有型有款，啱晒你心水啦啩
條褲唔啱我著
唔使噉樣搏出位啩？
舊社會窮人要捱飢抵餓
睇到夠算咯
嘩，你話你嘢少呀？
凡事唔好去到太盡，可以四四六六拆掂佢
呢家嘢我先唔敢做
不如出嚟迆吓
唔好拖佢落水
好多謝大家咁畀面嚟贈慶
搵兩個兄弟㩧濕佢
你叫佢慳啲呀
噉我唔勉強你呀
我梗去𠺝
睇住吖，啲油瀉喇
食埋咁多花生冇益㗎
裝入個樽度
睇佢點煞科
呢間工廠嘅產品真正斗
是但啦，食乜我都無所謂嘅
佢不斷亂咁吠，好鬼嘈
我知你唔想做「醜人」，但係你都冇權力可以去overrule我哋個《議事規則》去做你呢個決定㗎。
請你講吓大概要訂幾多先？
佢打波好狼
呢件事實冇走趲
我好想去嘅，之不過實在好唔得閒
唔得詐奸㗎
幾大都唔輸蝕
你再等多陣喇，或者聽日就到啦
啲肉生勾勾噉，點食呀？
我覺得幾好睇㗎
你答我先吖
喺呢度行前兩個街口，好易搵㗎
等我唸吓先
使咗咁多錢，結果得個吉
你知唔知呀？
擺起個經理款
我唔會掉低任何人
做埋呢啲就走得
我諗咗好耐
佢走咗冇幾耐啫，行快步都追得上
大家嘅嘢都撈亂晒
大家幫手諗吓辦法啦
你幫我攞行李，真係唔該晒
聽日再傾啦，拜拜
夠鐘食藥啦
個書包上面掛咁多飾物，吊吊揈，有乜好睇！
使乜咁肉緊
呢件衫半唐番
因住扻親個頭
手機飛咗去留言
點知喺第三個round俾人foul咗出嚟喎
你都唔識𧨾老婆嘅
去就去啦，唔好心多多喇
佢息影二十年都有喇
我諗吓辦法喇
爺爺，快啲啦！
佢約我同佢聽晚食飯
呢張凳係我坐開嘅
大家靜英英噉聽
你同佢嘈起嚟，大家賺冇癮嘅啫
係咩嘢風吹你嚟呀？
佢話一陣放工一齊走
佢一早就推架木頭車出嚟開檔
原來係噉嘅貨仔
馬騮仔好得意㗎
要辦好手續先畀搭客
橫掂免費試用嘅，試吓都冇壞呀
剩落嘅都係水尾
件衫窄咗啲
塊面都巢晒
廣州唔落雪，但有些時候打風，行雷
畀咗咁多過佢仲話唔夠喉
你認為制得過就做
去外國旅行，有幾何去一次呀？
將啲灰沙笪上埲牆嗰度
個醫生呢做嘢做得好揦西㗎
佢講親嘢都零舍長氣嘅
澳門唔單止有賽馬，仲有賽狗添
佢黑口黑面噉睥住我
舂咗佢一拳
搵過晒都搵唔到
你篇文章讀起上嚟好繑口
隻手錶𢱕咗落地
四便都有人
我哋今日係咪應該再繼續，誒，落去會議，去選主席呢？
我唔敢玩笨豬跳
佢喺一間出入口公司做文員
落咗一陣雨
計我話仲係噉好
呢個人呀，唔請得㗎
請個湊仔婆翻嚟湊呢班嘩鬼，耳根都清靜啲
呢個係乜嘢嚟㗎？
大部分街坊都唔識佢
佢好爛食
完全唔顧及啲觀眾㗎感受
咩mode、mean、median？
今日冇人嚟乜滯
到時候你自不然就會知道㗎嘞
佢又點可以代表公司發言嘅，賺攪！
佢做嘢好快手，之不過有時揦西啲
手上揸住三百蚊
炒之前走油，啲餸至好食㗎
唔好嫽到佢惡晒
你一粒色噉就想學人打排球啦？
咁夜未見你，又以為你今日唔嚟添
我係第一次參與呢個會議。
呢度係邊度？
唔理你邊個打邊個
主席，誒，剛才毛孟靜議員已經提及到其中一個觀點呢，就係，我會用一個最嚴謹最，誒，謹慎合理嘅做法。
仲講咁大聲！
呢鑊飯有火𤓓𡃴
呢味嘢唔做得㗎！
佢呢排精神唔好，成個病君樣
噉就好嘞
有排你等
邊隻探熱針準啲？
你偏心！
借畀我，得啩？
佢輸清光咁滯，贏翻一場都算係執翻身彩
舊時窮人搵食艱難
好嘢唔係用嚟嘥㗎
做咩嘢咁論盡呀？
今回佢衰嘞
雨毛一樣會濕身
你嘅死橋真害人！
啲頭髮剪到齊葺葺唔好睇
你今年幾多歲呀？
個仔今年考到大學，佢飲得杯落啦
佢嚟喇！
你嘅行為咁西化，我諗多數人未必可以受落
想知唔翻學讀書嘅結果，佢就係人辦嘞
唔好咁小器吖
送畀你送畀你個朋友吖！
上嚟二樓傾呀
佢呢個人好執式㗎
我做事唔會大細超嘅，你哋唔使擔心
我諗你誤會咗
仲有好多
我都唔理得咁多
呢條友真係勢兇夾狼，居然咁大手購入我哋公司嘅股份
痛到佢捵床捵席
嗰間舖頭賺咗我五蚊
邊有人咁戇㗎，出埋錢畀埋假你去旅行都唔去！
件事逼到埋身，我唔出聲都唔得
結咗婚，佢而家好少出嚟蒲嘞
一有人上樓嚟，張枱就揗揗震
你抵手就試嚇吖嗱
我就係唔做，你吹得我脹咩？
夜啲再聯絡
呢件事我都一頭霧水，唔知頭共尾
豆腐咁腍
行到腳都癐咯
呢間酒家啲燒味好靚
你唔好噉對我呀
你得閒打電話俾我吖
呢對鞋真係化學
你喺度做咩？
原來大家都咁高咁大
唔好亂講嘢啦
我話過唔去嘅
參加嘅點止幾十人呀！
呢個肥妹仔好得意
嗰個嘢好掯㗎，你咪睇小佢呀！
頭先畀條友撞咗一下
琴晚打電話去你屋企，搵你唔到嘅？
默書呢？
佢哋傾密偈我就行開，我好熟性嘅
呢班係唔係直航機呀？
所以，呢個係邏輯上，你唔好搞錯咗先，如果唔係嘅話，你噉樣做法係冇可能嘅。
呢嗰仔咁爛瞓，叫都叫唔醒
食完飯要抹乾淨張枱
諗起嗰日，我而家都仲寒
我而家唔得閒，一陣打翻電話畀你啦
萬零蚊唔係好貴
未夠鐘就躝咗喇？
頭先我差少少就畀個樽掟中，真係險過剃頭！
當場落佢面
噉，但係不過問題在於就係，剛才我已經係特別安排咗一個嘅場合，就畀梁君彥議員呢，就向大家同埋向社會大眾呢，作出澄清同埋交代嘅。
呢架玩具跑車幾骨緻
噉咪幾好，何必搵嚟辛苦？
佢哋兩兄弟成個餅印噉
日頭唔做，留到夜晚黑嚟做
得㗎啦，我知點做
你高過佢
佢叫我一齊出嚟攪生意，我都有啲心喐喐
怕咗你喇！
佢點呀？
經理話落，呢批貨唔發住
今日屙咗七次
其實我而家已經好翻好多
一車就車得晒走
我冇做過
真係好多未睇過
寶寶戒奶食乜好？
上嗰個斜好嗍氣
一於噉話啦
佢嘅手骨好硬
呢種藥我哋有賣
畀佢入嚟
真撞鬼
唔好蝦我初嚟甫到吓
即係啲咁簡單嘅程序都完成唔到嘅話，成個立法會係不能夠取信於人㗎，主席。
佢好𤷪，喐啲就鬧人
去日本邊幾度呀你
喐吓就要使錢，你話點頂？
你聽唔到咩？
搏一搏啦，或者可以打贏都未定
揸住手噉教佢
呢間舖頭坤人㗎，唔好幫襯呀！
噉呢，但係不過呢，我知道亦都明白到有同事呢，對於我哋嘅候選人-我哋嘅主席嘅候選人呢，嘅國籍問題呢，有啲嘅意見。
多謝晒喇！
我電話唔記得插電
你唔再係細路
呢樖花試過開出朵紫花嚟
買兩斤提子
我尋晚成晚冇瞓
貪佢又有錢又靚仔
仲以為你唔翻香港添，咁耐都唔搵人哋出嚟！
我冇帶銀喺身
頭尾五日
因住炮仗彈盲隻眼
你真係好人事呀！
都未開始就想褪舦喎
佢一見到靚女就暈晒大浪
時下唔少人翻內地買樓，你點睇？
做錯仲唔認，似乜嘢樣呀？
呢張枱好硬淨
繼續講吖！
我唔知㗎。
呢排做到七彩噉
係噉㗎啦
搵人嚟同我頂住檔先
呢啲檔案係佢揸手嘅
今日好悶呀！
就嚟有閃卡㗎喇！
你噉樣做，人哋實話你
快啲做，咪喺度戇啦
到考試前一晚先臨急臨忙嚟溫習
成日行行企企，有乜出息！
你唔使慌，佢會嚟嘅
我點樣可以幫到手呀？
因住㓟損手吖
我跌咗嘢執翻嚟，sorry吖
睇真啲，打你嘅係唔係嗰個人？
唔使你等幾耐，話咁快
一日生產幾多就話唔埋咯
我有幾個快勞未做完
佢畀我問到口啞啞
佢口噏噏細細聲呻吓
仲未揀好去邊
邊度都係一式
佢哋間店就喺中央公園對開
無情白事又使咗二百蚊
佢完全唔將你交帶過嘅事放上心
佢咁老積，好似幾十勾噉
今日好大霧，周圍矇查查乜都睇唔清楚
你咁夜跑入嚟醫院，你都好搏啫
最近同男友散咗
橫掂有位，唔爭在坐多個人嘅
大家合作唔到不如散檔啦
等陣收工揸車嚟兜埋你
乜你咁大個人仲玩埋呢啲小兒科嘅遊戲㗎？
可唔可以唔去？
喺下個站落車，過咗馬路就搵到㗎喇
要買嘅仲係要買，唔好咁孤寒
一睇到信號就散水！
你點知㗎？
噉我係要聽吖嘛！
佢最鍾意做兩頭蛇
我啲鄰居喺𨋢見親，大家都會傾幾句
有咩好笑？
呢間屋有啲邋遢嘢
佢唔夠你打
有書唔讀，有工唔翻
睇一個人嘅動靜就睇得出佢嘅品性
咪咁爛喊啦！
人哋走晒喇
呢次頭大咯
等到嗰陣，我都釘咗蓋囉
你唔使驚，保證冇乜差遲
使唔使去到咁盡呀？
執到本書
安排掂晒先至去都唔遲
呢個棍波有幾檔㗎？
睇見佢嘅鬼樣就眼火爆囉
事情咁急佢仲咁定當
你响度吼乜嘢啫？
今次請到呢幾個歌星出場客串，一定殺食！
今年嘅經費要cut一半
畀煙頭焫傷隻手
抵到你唔信！
係你大晒呀？
呢度門好密實
你除低眼鏡先喇
佢攪咗好耐至熟行
你呢句講得啱呀
班爛仔成日响街邊嫽是逗非
將啲泥撻落埲牆度
一場波踢完就損手爛腳，你真係唔識保護自己
佢兩個孖公仔噉，好老友㗎
糝啲鹽落去
你去眈吓佢喺度做乜？
淡定啲，唔使慌
花布我唔鍾意大花大朵嘅
行咗呢一步，連隨就要行第二步
我冇心機同你傾
成個世界都變緊㗎喇
你咪以為佢係老番就唔識中國嘢
細路女最鍾意詐嗲
媽咪，我好掛住你呀
我今日去見工呀
你今次玩完喇！
你哋老闆太保守，喺度做好難發圍
呢句好似咁繑脷嘅
佢成晚冇翻屋企，唔知道去邊
要一個拼盤，例牌嘅，再要半隻燒鴨
廣東冇雪落，冇得溜冰，唔係踩雪屐啦
味精係吊味之嘛，要落好多嘅咩？
你幫我撩翻床下底個波出嚟
佢話名係經理，其實冇實權嘅
班警察䀹住晒，唔落得手
細細聲噉講
間屋擺滿傢俬
你去唔去呀？
今晚嘅演唱會佢唱得好落力
有病就好好休息，唔好成日走趯
佢唔係幾鍾意呢件衫
成沓都係濕柴，有鬼用咩
行快啲啦，費事遲到又畀人鬧
佢生得咁靚，畀人索油都唔出奇啦
啲螺絲生銹食死晒
唔使收啦，睇到晒喇！
我行樓梯上嚟行到我氣羅氣喘
我係話佢發言呀，主席。
我哋只係打個招呼，講咗幾句嘢，然後就各走各路咁簡單
係羅，都係佢去好
我幾時值班都冇研究
呢袋米啱啱五十公斤
你好賤格
條橫額左邊墮咗，搣翻高啲
食完飯之後我就去翻梳化度攤屍
你識唔識踩雪屐？
你有錢大晒呀？
呢件事出咗嚟，點都要搵個人孭飛㗎
但係你叫得你自己做fen1si2嘅話，梗係買華星正版啦！
佢頭髮好長呀，笠住個鼻咁滯呀
隔離打樁，呢度啲玻璃都岌得好犀利
細佬，識做啲先得㗎
唔知喺邊度埋手好
嗰處咁難睇，飛咗佢！
你仲唔出聲吖！
你唔會咁快諗通，好正常
唔使理佢
我媽喺我係路嗰陣時已經去咗買鹹鴨蛋
估唔到佢仲早到過我哋
大家齊齊嚟玩遊戲
你放心啦，我到時同你攪掂
我係唔去呀，你吹咩？
我等咗你好耐
我遲啲call你啦
起身，咪坐喺度
你大個要認真讀書
入嚟啦，出便落雨
貴寶號呀？
而家去邊？
我都唔記得幾耐未整過嘢食喇
佢哋兩個好到真係糖黐豆
嗰班細路曳到不得了，睇見你就頭大！
係，細個到而家都係興趣，呢啲係興趣，下。
你覺得自己適應咗香港嘅環境未呀？
佢响屋企左近放狗
因為退休之年嘅話呢，除去食飯，同仔女有-冇-冇-冇-冇乜傾咖嘛！
幾時係墟日呀？我哋一齊去趁墟囉
做秘書嘅，要反應夠快話頭醒尾先得
呢處唔准講嘢！
張枱唔係幾穩陣
都千禧年啦，邊有人用錄音帶𠿪？
勻勻都係佢第一
碎料嚟啫
你今日買嘢用咗幾多錢？
晚黑我會响屋企
你整壞㗎喎。
嗰個衰人當堂扮蟹
唔快啲就趕唔切㗎喇
你仲唔嗱嗱聲去？
豆住個箱底
自從個仔死咗，佢成個人落晒形
係噉咳，飲啖水啦
同平時一樣
去旅行跟呢啲旅行團係至慳㗎啦
細路仔唔好响街邊踢波
抑係噉嘞，我畀兩蚊你，再加多三張Yes!卡。
你望乜嘢？
摸上去滑捋捋
佢而家開緊會，唔該四個字之後大嚟啦
我一路都知
叫我簽名喎，咪攪我！
成日玩幾冇癮
都幾重手喎
我今日精神有啲唔妥
佢冇乜新觀點，全部係執人口水溦
哦。
我張床對出嗰度有個書架
嗰啲茶苦刁刁嘅
喺香港地，人人都要識翻幾句英文
唔記得咗咩名喇
喂，𡃁仔！
呢件事萬大有我，你大可放心
呢啲樹樖樖都咁高
講得啱，又係嘅
你要呢個定嗰個？
冇鎖匙開唔到門，點辦呢？
夜麻麻唔好噉，好唔好？
由佢點講都好，我哋始終都係信你嘅
請問呢個位有冇人坐呀？
耐唔中都有去吓
你畀朋友出賣都唔知
啲格式都睇到眼花
呢次多得你幫手
佢有冇畀面色你睇呀？
佢畀咗一本書過我
啲人走晒咁滯喇
去醫院睇脈
佢應承做我哋嘅贊助人
呢支竹長過嗰支
佢冇膽做呢件事
攞嚟睇吓
你今日玩得高唔高興呀？
收屘都係我哋隊贏咗
隻貓擔走咗一條魚
有乜幫襯呀？
希望妳可以快啲諗通啦
乜咁啱呀？
出咗一身大汗，成身𥹉黐黐噉
畀人蝦佢都唔敢出聲
呢條巷係倔篤嘅，唔出得去
馬路邊好大塵
佢打過十年工
真係畀佢激死嚟
有咩冬瓜豆腐點算好呢？
咪擒擒青喇，因住車吖
得閒我嚟探過你吖
畀心機研究
噉，我可以畀大家時間。
死火，個銀包賴低响屋企
我嘅錶神起上嚟一日快三四個字
食生魚好補㗎
姑勿論佢點，首先你要做好至得
我攞左包紙巾出黎
安嚟安去係都安唔上去，點算呢？
唔好咁折墮呀
哎吔，今日咁黑仔呀
張相影到我好鬼核突
畀次機會佢吖
佢實牙實齒話我知，今晚一定出席會議
唔好噉啦！
你攪邊科呀？
凍冰冰又落雨，真係唔想翻工
收舖之後，我就埋數
唔算幾快
唔好亂拂隻牛
你嚟計吓
都唔得喎。
佢表演空中飛人都唔吊威也嘅
而今日我哋個會議裏面呢，係冇辦法去處理依個問題嘅。
佢隻手有啲震
係呀！
垠高腳嚟行
呢個雷公夠晒響
我唔會學似你咁論盡呀，成日唔記得攞鎖匙
睇咗十分鐘都睇唔明
呢個女咁眼淺嘅，一話就喊
熱氣最好飲啲涼茶
好啦！媽咪聽日煮雞翼獎勵你啦，好唔好？
點解出便鬼殺咁嘈嘅？
所以歌檔就係噉樣嚟嘅。係畀啲大家勞動者呀，勞動階級，呀……有陣時就有啲旅客呀，旅客即係旅遊人士呀。啲西人呀，佢都落嚟捧場㗎，啲西人。
乜你游水游得咁鮓㗎
你話點就點啦
我就要搞卡拉ＯＫ，琴師都唔使。
佢好似有病噉
畀佢執到著數
呢度唔准泊車，要泊就泊入停車場
完全係生安白造！
仲唔聽話，就藤條炆豬肉喇！
佢生過兩個仔女
你唔以身作則，人哋就唔聽你笛
醃尖夾孤寒
呢啲月餅硬角角，好食都有限啦
佢過咗門咯
你當我傻㗎？
呢樣唔得先至考慮第樣
講到呢處，啱啱夠鐘
攪到噉，你心息啦！
唱得好一般，把聲唔係幾好
畢咗業梗要搵嘢做喇
你做咩事咁唔開心呀？
激到佢發㷫
你落夜班搵埋工友一齊行呀，因住被人箍頸吖
叫壽星公切蛋糕
蘿蔔糕蒸得削坺坺
咩風吹你嚟㗎？
認真對唔住噃
呢個係我亞嫂
幫助大家做嘢唔志在幾多錢
巴士埋站
睇佢熠熟狗頭個樣，唔使問阿貴，都知佢想同我借錢
心好慌
你一於聽日就去報名啦
繼續玩啦……繼續玩啦！
佢講話冇譜嘅
你幫我的住個袋先
講嘅說話又幾抵死
搬嚟搬去賺麻煩
你再逼我，我就爆晒你啲嘢出嚟
睇佢講話窒口窒舌，一定有鬼
有乜咿喐嚟話我知
唔好成日震震貢吖
佢喊到聲都沙晒
冇呀，爺爺。
一啲啲就夠喇
噉，呢個我理解嘅。
呢座山咁斜，上唔上到去㗎？
窒咗一下
你嘅位喺嗰度
所以sorry，我真係幫唔到你㗎
叫第二個醫生睇下
佢好好相與，唔會同人頂頸
誒，嗱，其實我都冇權去確定㗎。
假如今日喺一個咁粗疏嘅情況之下進入程序嘅話呢，即係畀佢「過倒海係神仙」㗎嘑，主席。
扮靚仔啲吖
佢個人咁識撈，要上位梗係容易好多啦
你唔好多口
呢個人唔理人乜滯，鬼咁大資爺
我驚佢地知道後會爆響口
第時至算啦
埋便有位
畀人激到拍枱拍凳
太耐冇打波，打完一場周身淵到死
你呢句令我今日諗通咗好多
唔好玩吖！
整到佢冇修
佢有時著衫好娘吓
你好肚餓咩，一味顧住食！
啲鼻涕唔好揩落棒牆度！
唔通係你？
大家坐低，唔好企住！
一夜未瞌過一眼
等個仔攞錢翻屋企？你唔使恨㗎啦
我都唔知佢究竟係咪真係有合法嘅權利唻參選，你就叫我自己先考慮可唔可以投票畀佢，下馬？
噉樣講就得
佢哋走咗啦？
睇佢幾好
呢褒羊肉炆幾個鐘頭
噉而家呢個項目做成點樣呀？
條蟲仔捐吓捐吓
做乜鼓起泡腮呀？
我琴晚瞓唔著，成晚都眼光光
呢個課程係為旅遊業度身訂造嘅
九點鐘開舖
第二日我拎住本爛吓爛吓嘅Yes!，問佢封面去咗邊。
哦。
抵死吖，邊個叫你唔聽我話
唔好扮嘢呀
好熟口面喎你，係唔係喺邊度有見過？
咁多年㗎喇。
唔好整爛咗個鐘
記住喇！
佢放監之後表現唔錯
呢單嘢實冇好收科
你哋手續費收得咁貴，食水深啲？
啲功課好難
我總思疑佢攪咗乜嘢鬼
今次大煲啦！
坐開便嗰張凳啦
走啦！
呢個運動員真係長氣袋，跑一萬米都唔嗦氣
我聽到啲人傳話公司要裁員一百人
噉幾時先有得出糧？
買樓要睇餸食飯
以後你唔好纏住我
咪喐嚟喐去！
嘥咁多時間先搵得嗰少少錢，真係唔化算
呢次我撐硬你吖
佢唔知幾多林沈嘢
我都話係吖嘛
差佬嚟冚檔喇！
唔知阿哥乜嘢叫做好tei1si2啦。
巴士擠得好似沙甸魚噉！
唔好喊吖，乖！
你明唔明呀？
你喺度嗎？
晏晝兩點開會
打預你唔嚟
搵幾個醒目啲嘅嚟畀我
你吩咐嘅嘢我哋一定去做㗎
橫掂你得閒，就幫下手喇！
爺爺，你畀我睇埋啦！你畀我睇埋啦！
你屋企有幾個人？
我都唔知
講到人人都心喐喐
冇心機做功課
畀人鼠咗入嚟都唔知
佢講話好直白㗎
得記未吖？
快啲畀返啲錢我呀！
真係好娘
行吓行吓，唔經唔覺就到咯
整出嚟做咩嘢？
酸枝枱椅好矜貴㗎
好似好恐怖咁喎
我唔使人車我翻去，我自己坐的士得啦
我真係服咗你
你聽日考試而家都未溫書，唔合格都有之啦！
落力啲吖
唔理人事點變動，工作照做
業界普遍反對呢項措施
攞濕手巾罨額頭
佢哋好到鬼噉
唔好企咁埋，因住食波餅
一係打個電話畀我，畀我聽吓你把聲吖
三九唔識七，有乜方法打破沉默？
呢件衫好闊
你又同我咁高咁大喇
包到鬼咁密實
賣五百蚊至夠皮
個細路腳板零舍大
佢不溜有信翻嚟
唔係佢陰我，係我應得㗎啫
爬格仔唔賺得幾多錢
痛到佢趷趷吓
禮拜日公園好擠擁㗎
呢間屋啱唔啱？
唔好咁大使
你成日話睇嘢有啲矇，係唔係近視呀？
慢下手打起身嚟都似
有冇艔過海呀？
幾得意喎
佢掂唔掂㗎？
你真係當呢度係冇掩雞籠？
乜你咁冇記性㗎
隻雞係唔係斷斤賣
做乜垠高隻腳咁行？
懂一啲啲就好讕醒
星期日迆吓
佢嗰份人唔使計
你蚊滋噉聲，邊個聽得倒噃！
都幾襯吖，佢哋。
你點解將頭髮染成噉嘅？
七點鐘喺戲院門口見，唔見唔散，咪甩底吖
等車要排隊，唔好打尖
我哋快手快腳執埋啲手尾佢
光天化日咿咿邑邑，搏拉呀？
唏！唔記得囉喎！
屈親條腰
唔知我應該點稱呼你，唔好要我叫得太生外！
畀啲鹽吊吓味
生得真係醜樣
睇佢個款都唔叻得去邊，憑咩話人蠢呢？
將個細路糟質到噉嘅樣
仲有啲嘢要做
嗰個袋裡頭有啲乜嘢
你唔好咁自暴自棄啦，好唔好呀？
佢好大使
以前歌廳有個-有個箱嘅。
唔好再褪喇，後面係水塘嚟㗎
你可以自由自在噉四周圍去
我屈喺梳化度瞓咗成晚
佢喺房度成日放住啲音樂
咁大個仲著開浪褲，真羞家！
沖過涼零舍爽嘅
噉樣做得唔得呀？
記得囉收據
熱天呢間屋好涼爽
今日郵局嘅人真係好多呀！
翻去喇
我諗係我哋攪錯咗
你為乜唔去？
你好！好耐冇見！過得點呀？
我諗呢個人你都識嘅
你幾時得閒同我哋食餐飯？
快啲呀，時間好逼㗎啦
我哋同一team㗎
攞嚿石責住佢
我仲未出過去
呢個女好聰明
佢嘅作風咁鬼馬，好人都有限嘞
我係特登嚟睇你㗎
日頭屋企冇人
有啲唔妥
你即刻走！
仲未諗定呀
我哋三個夾份開咗間餐廳
你好巴閉咩？又唔見你做畀我睇吓？
嗰個茂尼咩嘢都唔識
佢係邊個呀？
你咁鍾意諗縮數，唔怪得啲生意畀人地搶走晒囉
你啲把戲冇人信㗎喇，收檔罷啦
佢淨係顧佢老母一頭家
豪仔！
天氣潮濕，啲嘢好易發毛
你做咩事成日呃我啫？
佢唔中意乜滯
我玩橋牌真係好爛癮㗎
唔好亂噉車大炮！
梗係有千嬅份啦！
同我鬥？你都未死過
你唔信，我同你輸賭
關你鬼事呀？殊！
錫佢一啖
去相睇就執四正啲啦
冇人有你咁矛
聽到佢話遲到要罰錢，個個都媽媽聲
前嗰排我去咗英國
我噉做會得罪人，冇辦法，食得鹹魚抵得渴係啦
中咗獎嘅話，我哋兩份㗎
噉就值晒票價啦
幾高都照擒上去
呢招真係萬試萬靈
你有事，我一定撐你嘅
佢嬲到出面
係咩？噉會唔會好難頂呀？
仲有幾公里？
風吹到樹身都喐埋
早晚喺公園度有好多人搓燕
矛到鬼噉
嗱，我再想請大家-大家議員同事呢，吓-就係如果有提問嘅話呢，我想希望大家係回咗你自己個座位裹面呢，係提問。
噉你要記得翻嚟覆診先得吖
佢硬係唔怕
你話百貨公司有嘢送，呃邊個呀！
畀佢攪壞咯，仲整鬼整馬咩！
你要寫張收條先拎得走
收你十蚊，贖翻兩蚊畀你
所以我都係，希望主席你能夠-即係，請靜-請耐心，請聆聽我哋會眾嘅意見，作出你嘅裁決。
我出去買嘢翻房食
滿得滯，瀉咗啲咯
唔使問阿貴，個蛋糕一定係明仔食咗
想買電子探熱針，有乜好提議？
你去吓啦
你噉捱法，真係想提早玩完咩！
孖埋佢去
佢頭先話賺咗筆大錢，我就打蛇隨棍上，叫佢捐啲畀我哋
唔好咪得太犀利吖，要注意身子先得㗎！
你而家先講？
老友，借個火嚟使吓得唔得
係你話鍾意，我先至就你啫
我好眼瞓，想去瞓吓先
好辛苦先撲到兩張飛
做錯咗事，要識得即刻執生
個個都係噉㗎啦
佢耐不耐都有嚟坐吓嘅
靠搏懵係唔得嘅
枝旗竿斜咗，要插直啲
你噉做，直頭係拆我嘅台
食得咁擒青，因住鯁親吖！
搵咩嘢呢？
而家冇幾張紗紙，都好難搵到份好工
呢啲柿仲有啲劫
佢知道個仔出咗事，就發晒茅噉衝咗出去
係噃！佢講得啱噃！
你呀，唔好沙沙滾
呢啲事睬佢都傻
唔係佢呀？
唔該大聲啲啦，呢度好嘈呀
你又出埠呀？
架鋼琴面度塳滿塵
你冇嘢吖嘛？
得閒就炒吓更，幫補吓家用
我唔係盲㗎
佢哋個個都係百厭星
好吖，我哋見面先講
寫字寫到手都梗晒
佢成日喺公司偷雞做自己嘅嘢
爺爺，你再畀多我兩蚊吖！
佢個男朋友望上去幾淳品嘅啫
細路仔都畫得靚過你呀！
舊年佢哋去過美國
三歲到卅歲都沉迷。
工作都幾順利嘅
激到佢一泡氣
佢哋游水鬥游得遠
晚黑開會
你大佬講話佢唔得閒
炒茭筍又嫩又甜
我以前係呢個警區嘅探員
佢琴日被人爆夾，唔見咗啲銀紙同首飾
天一凍，個個著到裹蒸粽噉
成個上晝，一個客都冇，食白果
唔係啩？
攞探熱針探吓熱先
搬幾件嘢好閒啫，佢咁好力，冇問題！
呢，琴日之嘛，唔記得喇
有陣時都陰陰凍凍㗎
呢排真係黑
畀人揸住條頸，喐都唔喐得
我冇呀
我耐耐都會去睇吓佢嘅
做嘢專心唔到
最憎人成日唉唉聲
佢幾大呀？
我唔想同人比
而家先嚟，過晒廟喇！
梗係噉㗎啦！
呢件事初初係佢提起先嘅
唔該問聲呢個網站流定堅？
你份人咁衝動
去埋聽日喇
明明啲CD同而家一樣都係一百蚊倒咋嘛。
佢仲做係看更
你都成五十勾啦
攞嚟啦！
玩士碌架，租抬斷鐘頭計
我哋嗰度冇邊個話同侯師傅唔夾！
喺辦公室嗰處開會
而家唔同舊底咯
我有問過校長㗎！
唔好咁近個電視機呀！
你話點好呢？
佢真癐，一笪落床就瞓著咗囉
前幾日媽咪帶咗我去飛髮
個額頭咁㷫，一定係發燒喇！
嗰日佢聽到呢件事好激呀！
你咁忍得，畀著我實同佢講吓做人嘅道理
照板煮碗抄一份就得喇
我畀咗好多過佢㗎喇
噉而家去邊度好呀？
而家出發！
因為呢，呢條街呢，就係日頭呢，就係誒，畀人行嘅，條路。
女仔之家做嘢唔好咁冇釐搭霎先得㗎！
呢件事易過借火
呢次佢又抌心口咯
你幾耐剪一次頭髮呀？
你由得我呀
病到佢死咁滯
唔好曳吖，曳就打pat pat喇
呢間餐廳淨係做堂食，唔做外賣
我屋企隔籬係生果檔
我好快翻嚟呀
唔好嚟呢套好唔好呀？
我哋係唔係簽翻個合同？
但係不過我覺得呢，我依據剛才嘅程序裏便嚟講嘅話呢，因為-因為你哋大家未宣誓嗰陣時呢，都有資格坐喺依個議-會議廳嗰度嘅話呢，我用依一個概念。
再係咁我就升你一巴
唔覺意倒瀉盆水
都係自己人，大家抵諗啲啦
我諗住好快，誰不知整咗足足三日
畀我嚟就當食生菜啫
佢份人點？
做錯咗事要自已改翻正，唔到借人過橋
佢肚痛到捵床捵席
你挐哥哥瞓
你又發書寒
呢個衰仔喺班入便係頭號攪屎棍
好似條屎蟲咁貢嚟貢去
封信撕到碎濕濕，唔知乜內容
我日日要過對面海
睇佢嘅面
唔戴翻頂帽，光住個頭唔凍咩？
咁大力攞命咩！
你咩料呀？
㗾佢！
睇佢個樣，就快拉柴啦
等我睇吓你寫乜先
升咗佢一巴
支持嚇你
你講咗咁都唔到肉嘅
佢偷雞冇嚟開會
噉都得咩？
一於叫埋佢一齊去啦
我嚇親你呀？唔好意思
唔講得㗎！
一嘢就撲過嚟
我呢排好唔得閒
件蛋糕畀烏蠅摟過，唔好食！
佢幾識歎呀！
攞個碗扱實個碟
有啲人冇本事，成日靠呃呃騙騙搵食
呢啲嘢話得埋嘅咩！
啲魚雪到硬晒
佢講嘅說話骨痺到死
人哋個老竇仲生勾勾喺度㗎，你乜噉講說話啫！
聽啲細路噏嗰啲口黃鬼咁得意
佢仔女都出咗身，一身鬆啦
似乎我哋呢度未諮詢夠足夠嘅法律意見。
你喺度搵乜嘢呀？
唔知算唔算係諗通咗
佢呢個人鍾意煮重米
由你開聲好啲嘅
呢個海灘有鯊魚出沒，好得人驚
係咪一路噉樣繼續落去嘅呢？
喺邊個站轉車呀？
我唔識你
你做嘢有冇諗過後果嘅，吓？
我食咗嘞
唔阻你做嘢嘅
佢一時睇唔開，竟然想到自殺
你要吼實佢先好
講嘢使乜咁嘮嘈啫
佢揸住支筆
係人都想有啖安樂茶飯食㗎喇
衫袖長翻啲先啱
呢味嘢真係畀佢考起
係咪佢叫你噉做呀？
著成古靈精怪噉，太肉酸喇
呢件事要平息，一定要搵個人嚟祭旗
噉亦得啫！
唔係佢就有鬼！
我哋有開呢種課程
醫院有冇用依種探熱針？
我護照唔見咗
唔識用就收埋佢啦，拎出嚟做乜？
你一嚟就攪到我啲嘢亂晒龍！
大家睇倒而家講緊嘅，佢係攞住一個，即係副本不似副本嘅文件去證明自己嘅國籍。
我哋而家有錢，去邊度都得㗎啦
做呢啲事你唔怕畀人唱咩？
咁頂籠，叫我坐邊度吖！
一向牙齒當金使嘅陳總，被指講一套做一套
真係犀利
佢而家開緊會
你打網球有幾耐呀？
笑到佢好似烚熟狗頭噉
鬼鍾意佢
佢冇幾何咁準時
帶女朋友去海皮
佢明明企喺我呢便，點知臨表決嗰陣突然扭軚
好似雪咁白
今日咁焗，一定會落雨
我前個月試過屙肚，好厲害
你撞鬼咩，點解亂嚟㗎！
嘩！真係喎！好叻喎！
係女仔都鍾意扮靚啦
日夜趕工，攪到個個癐拉拉
一日埋頭埋腦睇書
後面有人，唔好倒褪
至到我走，佢都仲未嚟
犯人喺今朝問吊
佢個人最唔不好老脾，喐啲就講打講殺
佢呃咗我好多錢
唔好意思，我唔係特別要為難你，亦都，呀，覺得打直噉樣說話，打岔係，呀，唔禮貌嘅。
佢搣吓我塊面
我都冇噉講㗎，唔好咁小器吧
夜晚要韞好啲畜牲
一個人拎咁多嘢夠你嗍氣啦
佢話唔會買，其實佢心目中心思思想買嘅！
請幫我將一千蚊美金換成人民幣
會會哋，學咗冇幾耐
而家唔係講呢啲噉嘅嘢嘅時候
度度都咁乾淨
睇過鍾唔鍾意先吖，唔鍾意咪就擗咗佢啦
畀人攞麻包袋笠住個頭
連日嚟，警方𢫏賭行動十分成功
靠做工搵錢
爽手啲得唔得呀，咁耐嘅？
爺爺呀，呢啲畀你嘅！
咪住，等我諗吓先
你定啲啦，我唔要你嘅！
度吓隻腳睇有幾長
通屋都係佢啲書
雪櫃去水位响邊？
喐親就喊
你喺度做咩？
大聲啲喇，聽唔到你講乜
好難頂吖朕味真係
佢而家好唔開心
早唞，聽日見！
搵食吖嘛！
唔好瞓覺住
五蚊啦！
佢未夠三十，仲好後生
誒，我同意你嘅判斷，就係，呀，秘書長呢，按照法例呢，係依法幫我哋監誓。
唔知幾好食
呢份推銷嘅工真係咁著數？因住畀人賣豬仔呀
冇水乾鯁鯁，我食唔到嘅
佢好似一嚿飯噉，乜都唔會做
坊間嘅普通話課本好多，不過水準唔一樣
你有冇窿路買火車票呀？
你告我哋唔入㗎喎
任何佢哋方便嘅時間都得
我大早話你知㗎喇
今日嚟黐一餐，畀唔畀？
喺未有ＭＰ３嘅年代，電台播咩歌，我哋就興咩歌。
冇咁好心機
遲吓佢就嚟
呢度咁窄條路都仲想扒頭？
找返你三十⋯⋯
你頭先話地方大啲，係點大法呀？
乜都畀呢個冇掩雞籠扠𢰸晒！
佢踢親嚿石
你畀我睇埋啦！
唔制就罷就
立實心腸冇話做唔掂嘅
喺地下執到支筆
學一年包你會
呢啲菜斷把賣
翻學要行幾遠？
咁大個仔仲詐嬌喎
呢件事冇人監你做
粒糖溶咗攪到周圍𥹉黐黐
我聽講話下個禮拜會公佈呢個消息
你哋兩個喺度密斟啲乜嘢呀？
嗰間餐廳好罨耷，我唔敢入去食飯，驚食咗肚痛
我輪咗成個鐘先買倒
往時過年可以燒炮仗，而家唔得啦
佢係細佬哥頭嚟㗎
得閒再嚟
的確係勁娘柄
其實講起有一匹布咁長吖
要猛火炒，啲牛肉至香㗎
隻腳畀人踢瘀咗
畀你睇吓吖嗱！
好靚嘅生油
畀簕劖親隻腳
你唔使嚟接我啦
攪到啲書亂晒龍
嗱，呢啲利市係舅公畀你責年嘅
佢係你個女
真衰，又打爛咗
你講你去唔去呀？
都開波啦，佢仲未到，攪到我半天吊，都唔知入場好定係唔入場好
冇，我掛住你啫。
請你講慢啲
你知唔知醜㗎？
畀火焫親嗰度好赤呀！
今日真係齊人
無端端畀老細鬧，真係唔啹
係咁上下
嗰啲場所好立雜，乜嘢人都有
係咩？
我衰衰地都算自己有樓，唔使捱貴租
人嚟吖！
買一毫子飛嘅坐晒！
你噉樣畀人check到，罰到你死呀！
真係講你都唔信呀
唔話得你知
佢笑咗好耐
你搭錯車啦，搭六路車先至啱
件冷衫好拮肉
同啲咁奸狡嘅人打交道，真係要顧住啲先得
做生意要搵熟行嘅人至得
夾硬逼上車
擘一張紙畀我
你唔好喺度攪攪震吖
間公司執咗好耐啦
噉，所以秘書長亦都講咗佢哋陣間係喺個選主席嘅，誒，投票裏便，個選舉裏便，佢哋係唔可以投票嘅。
呢本書係你嘅？
晨早流流黑口黑面，做乜呀？
邊個拎咗我嘅眼鏡？
唔好講廢話啦！
爸爸同我哋一齊去遊車河
佢話名係中學畢業
佢係專登做畀你睇嘅
去第二度搵下
仲唔落雨就弊咯
你成世人都咁懶
佢哋個個都好專心噉做緊功課
點解今日你失咗魂噉，同你講乜都聽唔見嘅？
年底前完得到工唔定㗎
都算你好彩
有時真係激到我扯晒火
唔該晒！我以後一定小心，唔會唔見啦
佢冒雨出門，最後因為雨水濕身而病咗
躝開啦，喺度阻頭阻勢
呢個係我細佬
佢個女婿一翻嚟，佢就開心到見牙唔見眼
唔得，唔得！
油炸嘢最熱氣㗎
佢大過我
暫時冇乜嘢可以同大家講
個男歌星，官仔骨骨噉，好多女仔鍾意佢
佢做乜嘢都咁求其，點會畀老闆睇重吖
個肥仔出力噉𨅝住部三輪車
咪講爛口
好喇，早啲瞓吖
呢啲泥路，一落雨就腍啤啤！
做啲少少事都唔識，正茂尼一條
呢啲米糠糠哋
碗湯淌晒出嚟
等陣呀！
蚊叮蟲咬冇有怕，有呢種藥水就包冇事㗎啦
無論錯與對都好呢，今日我-我唔會同你爭論嘅，我唔會同你爭論嘅。
買咗笪地
仲唔覺覺豬呀！
要買就快啲磅水
你哋幾點鐘關門呀？
櫃門塊板殽，閂唔實
我知道唔關你事
呢張圖畫係呢幾個塞豆瓏畫畀你㗎
係咯，噉先似樣吖嘛
你冇事吖嘛？
偶然成功之嘛，咪咁得敕！
或者會有人買啩？
佢撈到霉晒
你成日話要做大生意，都係得把聲
佢唔係噉嘅意思，佢淨係擔心你啫
搵間闊落啲嘅單位先好
你估吓我幾多歲？
你話點就點啦，冇研究
佢眼都紅晒，好似要搵人搏命噉
關我咩事喎？
嗰樖樹落晒葉，成樖光脫脫噉
我哋最好行到其他地方買
邊度有屎坑？
呢度幾時可以食飯？
唔好發惡，有嘢慢慢講
以後嘅事，請你執生
我同你諗掂佢呀！
你架錢七仲行唔行得㗎？
我差啲唔認得你添
剩得呢科未考
你幾好嗎？
個細路震震貢，我冇法子睇書
今日到而家都冇食過嘢
你好老襯
個電視無端白事冇咗聲
玻璃劖損手掌
將本書整到蓉蓉爛爛，點睇吖！
如果存定期嘅話，利息高過活期
冇咁嘅事
成日喐喐貢做乜吖？
佢最鍾意睇埋啲埕埕塔塔嘅戲
女仔之家咁巴喳，唔驚嫁唔出去呀？
冇咁上下敢應承咩！
就係你剛才話你嘅責任就係主持會議啦，同埋作出-有結果之後宣佈啦。
佢唔會呃我
第一，我哋候選人嘅資格，係成疑嘅。
呢啲穀嚟唔切曬，有啲漚咗咯
因住唔好凍親
間間旅店都咁頂籠
我嘅行李仲未到
佢行頭
條友仔都幾叻
第二個問題就係，而家我哋有幾多個人能夠投票，我哋都未搞得清楚。
個鏡擦到炩晒
如果係你，你會點做？
我第一樣嘢呢，就係乜嘢呢，就係進行依一個嘅主席嘅選舉投票。
冷到縮埋一舊
有啲嘢講咗就冇彎轉，唔好衰衝動呀！
賊人一開槍，車站啲人即刻走避，倒瀉籮蟹噉
佢買嘢好似伯爺婆咁醃尖
我呢個人好冇膽嘅
呢種藥真靈擎，食咗就唔痛嘞
我唔係呢個年代。
滾水呀，睇住嚟！
我叫你走，點解你唔走？
梁美芬教授……
我冇好氣噉講
將呢啲書用牛皮紙包住先
噉都做唔嚟，真孱！
你使乜咁勞氣呀？
你唔畀翻我，我同你搏過！
你只要認真啲讀書，包你成績會越嚟越好
雪櫃雪過啲嘢，凍冰冰嘅，唔好食
轉頭同你攞
呢啲嘢你使乜咁志在呀！
身子咁弱，賺幾多錢都假喇
等我同佢慢慢解釋
出去飲吓杯嘢啦
嚇到佢手揗腳震
嗰個老坑老嚙嚙都仲行得咁快
呢個工程師確實有料
凍就著翻件衫，唔好喺度思思縮縮
個枱面凹凹突突
不過我一個女人，拉電嘅體力真係有限。拉唔郁嘅，拉唔到，搵啲工人拉。
老公成日去賭錢，佢都好激氣
佢真係高章，呢單嘢都畀佢攪得掂
如果冇咩特別事我想走先
今晚去睇大戲
喺呢一刻，如果我哋進行投票，當選嘅人下一刻就已經成為我哋嘅主席。
你而家噉嘅情況，就要一啲雞腳都唔好漏畀人
磅一磅睇有幾重
你喺度做咩呀？
全間學校就由miss陳一個人一腳踢
你做咗噉嘅錯事，我都戥你難受
先生，隨便睇吓，睇吓有冇咩嘢可以幫到你
我哋試過晒㗎啦
今年收成比上年仲好咗
你玷過任何樣污糟嘢要即刻洗手
啲青菜罨到黃晒
有邊個啲眼界好得過射擊運動員呀？
你咁嘅嘜頭想搵人請你都好難
我有些少頭暈
教咗幾十年書
講起佢，唔知幾多林沈嘢
佢經常捱更抵夜埋頭學外語
使乜估估吓
黐埋一齊嗰個叫histogram吖嘛。
咪行咁埋個風爐度，因住畀火屎焫穿件衫
埋便嗰個姓李，開便嗰個姓張
係咪傻咗？
你試摼吓條水喉通，睇吓係唔係有嘢塞住咗
咪講住！
佢好在係讀書定性
《今天等我來》
佢哋畀人劏咗二百蚊
唔好意思，使你咁多錢
你未見過，嗰個仲加犀利呀！
間屋有兩房一廳
耐唔中有一次
冇咁快啩？
咁耐仲冇聲氣嘅？
佢兩個一日到黑嘈交
顧住唔好打爛咗
出力嗍氣
等我聽日同業主煲吓冇米粥，睇吓佢肯唔肯減租
細個超鍾意睇
黑色嘅珠同藍色撈埋一齊，唔容易分清
呢煲真係𠹳
塊糕上便嗰啲白蒙蒙嘅嘢係咩嚟㗎，係唔係發毛呢？
你有咩事翻入嚟先講吖
趷起手指公
鉛筆㓟到尖筆甩
淨係識得賣口乖，做啲實際啲嘅嘢得唔得？
對唔住？對唔住大晒呀？
呢啲餅好實，咬都咬唔入
佢嘅老竇亦即係我嘅舅父
今晚喺出便做嘢癐到死，我諗我都係瞓先啦
你冇唔啱嘅
佢坐喺入便
噉，喺嗰度識咗嗰啲唱歌啲朋友啦。帶咗我入嚟廟街話：「哎，廟街都有歌唱㗎喎，誒但係嗰度啲唱歌就唔同嘞，係靠啲客打賞呀噉。」
佢等咗你好耐喇
你木木獨獨噉企喺度做乜？
嘩！你玩針對呀？定係我好蝦啲呀？
睇佢死死氣噉翻嚟，實唔成功嘞
你失業都成年啦，噉落去唔係路個噃
你話大家都應該參加，噉唔係！
同佢講笑都反面
搵碼釘將兩嚿枕木碼實
唔係講取消資格。
枉你行咗一次添
呢個窗向西，下晝西斜
但我覺得啲歌詞好娘
我直情去工廠
邊個攪到咁撈攪呀？
女仔好心機過男仔
呢堆禾稈太罨汁，要打開曬吓佢
老闆邊度有咁好死吖！
呢次多得你幫助，唔係就攪唔掂喇
真係㗎？
一個麵包兩份食
真霎戇
趯咗隻牛出去
單車漏氣喇，唔踹得
好聲行吖，因住仆親呀
呢件事成數有幾高？
呢個看護服務態度好，冇得彈
隻玻璃杯畀佢摼裂咗
你有冇去開會？
畀人煮米咯
唔好整古人
限一個鐘頭就交卷太逼喇
嗰陣時真係拍手無塵
成個人直筆甩噉企喺度
佢一個人去咁遠路，叫人成日心掛掛
個主角每次出場都講一輪廢話
你鍾意打機就打飽佢啦，我冇眼睇！
細路仔唔好咁百厭
正式大泡和！
佢哋最鍾意聽男歌星唱冧歌
佢考試唔合格，一啲都唔出奇吖
畀少少就夠咯
你唔怕男友呷醋？
話晒我哋以前係好朋友
三幾個銀錢，幾咁閒
要窗口位㗎
嗰個人咁鬼鼠，係唔係想偷嘢呀？
呢個係第一個問題。
間條直線
儲埋好多錢
佢又試嚟搵你喇
呢個係你個親身體驗呀？
你翻嚟做咩啫？
癐到佢攤喺張床度
好點唔點，點埋晒啲咁辣嘅菜嚟食
又係你食糊？你有冇出千㗎？
真係唔應該一竹篙打爆一船人
我哋仲跟緊
佢啲手工好曳㗎咋
陳小姐喺唔喺度呀？
嗰個前鋒嘅腳頭真勁，網都畀佢射穿咗
滴到周圍都係！
你過嚟我呢便
佢哋吹咗都似
呢個人趷腳嘅
不特佢唔知，我都唔知
勸吓佢呀
呢件事大家嘈過一陣嘅嘞
聽音樂專心啲啦，頭擰擰噉做乜呀
我本嚟係學美術嘅
哦，收唔到喇。
佢隨口噏㗎咋，你唔好信呀
呢碌棍通心嘅
都唔似台灣人
咁肥屍大隻唔一定好睇
有排你學呀
出便嘅車聲好嘈
你個衰人！
嗰個嘢著得咁斯文，誰不知一開聲就炒蝦拆蟹！
你點可以噉樣對人㗎？
出便乜嘢事呀，嘈喧巴閉噉？
呢粒糖嘅味道，你要嗒真吓
講掂晒
佢手臂好大碌
個個都係咁大，好勻巡
小心，咪淌瀉
她心情平復咗好多啦
你話幾咁靚呢
等吓先，我就嚟咯
呢筆錢應份大家出
抹翻啲眼淚
嗰個人有啲黐線
夠鍾死心喇
花都耷晒落嚟
你昧水昧得幾耐？
條繩一剒就斷咗
企定，唔好喐
哼！算你哋走得快
幫我拎樽墨水過嚟吖
嗱，因為呢，我哋依個立法會嘅主席嘅選舉呢，係按照依個《議事規則》嘅附表第一嘅程序進行嘅。
我嚇親
今日我睇數，大家去食韓國餐
你支唔支持呢個方案呀？
你話呢？
索實條皮帶
老友鬼鬼，有乜研究呢
蕉葉都雪到黑晒
你癲夠未呀？
依單嘢好似好耐啦喎
睇到你哋有出息我就安樂晒
將佢分開
想去旅行迆吓
你呀？
啲料堅唔堅㗎？
一日行幾遠路？
因住跌落嚟吖！
著咁大件棉衲，有啲掗拃
䀹住佢！
唔論男定女，花心都係唔好嘅
今個月啲生意耷晒
食嘢唔好咁狼胎
住七樓上落唔方便
聽到呢單新聞我起晒雞皮，點解會有啲咁牙煙嘅嘢㗎？
你識唔識講英文呀？
佢個樣唔使出聲都好似嫽交嗌噉
唔係吖嘛？
好好睇㗎！
條彈弓衡過頭，拉唔開
你個人咁腍，點管得住班下屬？
我一日瞓六七個鐘頭啦
一於搵到佢為止
本書喺櫃桶入便
唔好玩我啦，老細
人人塊面畀支光管照到白賴嘥
儲多啲錢養老
搵啲嘢嚟醫肚先！
呢啲嘢好閒啫，要唔要都冇所謂
你話買太多青菜容易漚爛，噉又係噃
佢根本就唔想同我哋合作
你要小心至好
唔好咁大陣仗啦！
他行得好快
呢樣嘢係乜？
時時鍛煉身體
畀我鎖匙即可入住
計劃未完全落實，而家只能夠見步行步
我特登嚟搵你
一落雨啲黃犬就貢晒出嚟
唔該幫手拎住啲嘢
靚唔靚呀？
嗰個花盆畀風吹到𢱕咗落嚟
你啲氣色麻麻哋咋噃
呢單嘢畀佢攪到𢰸晒
主席，我留意倒呢，我哋有啲同事可能對我哋兩位主席嘅候選人其中一位嘅資格，佢可能係提出咗有啲嘅意見，或者佢係覺得係有質疑嘅。
我唱下呢個誒，男兒當自強，下嘛，幾雄壯呀。
邊個叻就邊個坐我江山
學校側邊有間工廠
唔係話客客氣氣唔好，只係，噉樣就太表面，太生外啦
今日好焗，透氣都唔順
光榮噉出席代表大會
佢喊得好淒涼
聽日船埋頭就要落貨
你袋住先啦
唔講得兩句就响度發狼戾
我見咗五、六份工全部都冇聲氣？
你想我代阿爺丙你呀，吓？
佢邊個嘅說話都聽唔入耳，你唔使嘥氣嘞
你成日講大話，以後搵鬼信你
回南天，啲菜就會平翻
嚟呢度
呢本書你睇開就畀你睇埋先啦
我亞媽又嗌我去相睇
唔好意思，唔好意思，我剛才已經做咗決定出嚟，你可以質疑我嘅決定。
呢單案證據唔夠，要周圍去搲多啲料先得
買一拃菜
個手錶漏响洗手間唔記得攞
因為我喺大陸嗰時呢，我都係，都係唱歌做歌手，歌-歌手㗎。
計正佢唔使出錢嘅
有幾蚊責袋就得嘞
唔好提啦
佢行勻全國
呢個人好梗板
一拳抌落佢個肚
佢做得零舍快
一落班佢就急急腳去醫院
銅鑼灣係港島最旺嘅一區
呢兩朝又冷又盛
細佬哥成日掛住過年
唔見咗車票，點算？
呀，姑娘，一零七號房喺邊呀？
我呢幾排檔都好使得
你以前做咩？
你後嚟點呀？
筷子放喺你嘅右便
太平門唔可以鎖住
乖乖地，唔好搞搞震呀！
嗰度點解喐吓喐吓嘅？
唔爭在呢十蚊八蚊啦
好多人都係噉
我鍾意食新地
乜唔見佢哋嘅？
個鐘唔行嘞
得閒仲係鍾意飲翻兩杯
而家好過舊時好多喇
係呀，你陪我去啦！
最高分嗰個係邊個？
噉都要執！
你攞走晒啲錢係唔啱嗰噃！
我對佢咁好，佢居然咁反骨！
佢冇話無故缺席嘅
背默梗係難過讀默喇
好啦好啦，淨係同你講
你咪睇佢平時唔多出聲，其實係面懵心精
嗰場波先至精彩呀！
呢個我嚟安排啦，你哋唔使擔心
你真係鴕鳥嚟㗎喎，你幾時先肯醒啫？
我細個嗰陣
近排呢度又多翻好多山墳
玩到成身都咁𥹉，仲唔去沖個涼
佢瘦得真淒涼
好快返嚟。
成日屈喺屋企做乜！
佢嘅聲線真好
我聽日嚟睇吓間屋
不過又驚畀你哋知道喎。
我同你將個喼擺喺行李架上便
食埋飯先走啦
你而家去迆一陣先，我過半個鐘頭就到
咁多嘢做，你攪唔攪得掂呀？
我所做嘅嘢都係為咗佢
你知我份人㗎啦，任何人有事我都會幫忙嘅
噉，我哋今日呢-我今日呢，就唔係同大家係辯論依啲問題，但係不過大家如果想去澄清有關依啲問題呢，就應該係透過其他途徑。
佢好醒水，邊個行過佢都知到
而家老人真歎
你問得呢個問題，證明你未諗通囉
講你都唔識喇
一日都係佢唔好
啲湯淡茂茂，落啲鹽啦！
做乜嘢總有啲嘰趷，唔係幾順利
當心三隻手
你件衫真係有型有款
扯咗㗎嘞，冇話你知咩？
而家得翻我喺屋企
唔好話佢啦，佢師傅都唔得呀
畀蚊啄親
有咩問題？
佢話要煮啲好嘢畀大家食，騷吓quali喎
咁早就瞓覺㗎啦？
耐不耐睇次戲
咭片上面有佢嘅title
你鍾唔鍾意體育活動？
唔使理佢，我哋叫嘢食
我哋個班主任好腍善
佢喺度曬命，話啲錢多到唔識點使
佢講說話好鬼馬，成日引到我哋咔咔笑
佢啲半鹹淡普通話笑到人哋肚赤
我今日真係好癐呀
我哋等咗你好耐
依個賊仔實係匿埋喺度，要抄佢出嚟先得！
條標語掛喺呢度好搶眼
唔好吊我哋癮吖
由天光坐到天黑
落雨喇，快收衫喇
細路哥好驚行雷閃電
同邊個去呀？
呢啖氣我鯁唔落
你躝咗去邊度？
剛才你坐喺度嗰陣時候呢，亦都冇人去取消你資格，所以仍然呢，係畀你有資格去宣誓。
佢會好快好翻啩
我都相信係
呢啲話唔好立亂講呀
來日方長，咪搏到盡
你用吓個腦啦！
大家認為佢份人係點？
點解呀？
亞爺朝朝都喺度飲茶嘆報紙
捶兩吓
真係一啲都唔明
香港制水嗰陣，你都未出世
我張枱對埋有張凳
唔同你講咁多，賺嘥氣呀！
食酸嘢好醒胃㗎
該拎嗰啲都拎走咗啦！
有人會掉咗佢，慳家嘅會繼續用
其他嘢呢，我都唔應該做嘅。
張圖睇唔到呀！
畀呢味你歎吓！
我好out，我都唔知係咩嚟
响水入便點透氣啫？
我猛走猛走，就係追佢唔上
今次車禍冇傷到人，真係好彩
佢同你孖份做生意咩？
佢講完之後就扭開咗道門
你將呢份合同打晒之後，將佢傳真去呢個電話號碼
cut短啲頭髮
呢首歌聽極都唔厭
全部係銀紙，冇個銀仔
啲咁耐就攪掂嘞，真係掯
依啲布碎濕濕，唔好要喇
冚好被吖，因住凍親個肚煲
佢屈埋喺個角落頭度
你得把口，你識做咩？
佢有咗啤啤㗎
三口六面喺呢度，咪賴嗄
做咩你唔還拖呀？
呢句話你實牙實齒講過
你而家有大把銀紙派街坊咩？
都唔好得去邊
問咗幾次都得唔到答案
我哋兩老都算托賴，班仔女都好孝順
噉做唔係幾妥噃？
一蚊雞買兩嚿番梘，幾著數呀
肯去啦嘛？
佢琴晚病到哽哽聲，咪即刻同佢去醫院睇睇囉
你今日著得好靚喎
耳仔生得軟，有時畀人棍到
冇所謂啦
相架裡便張相係我媽媽
佢呢排有多少進步
玩到冇晒心機讀書
夠鐘收工㗎啦
張書枱未擺得穩，仲係岌岌貢
佢哋喺美國讀書，兩人都係鬼聲鬼氣
佢考試出貓畀亞sir捉到
天氣預報講聽日會翻風落雨
佢間中嚟呢度住一兩晚
佢著到爛身爛勢
嚇到我揗晒
哽腳哽到死死吓
你早啲去霸位
喺噉嘅人手下做嘢好揸頸呀！
冇心就算吧啦
呢個人好口密㗎，多一句話都唔講
好肚餓呀
你一日淨係食咁少嘢，蛇都死啦
你一早就知㗎喇？
佢嘅病，一時時啦
嗰次佢摑咗我一巴，我到而家都條氣唔順
我想話請假翻屋企
嗰個嘢好衰嘅，成日做埋晒啲令人討厭嘅嘢
《今日》
啱種嘅樹唔好成日玷
架車有啲唔妥
佢唔鍾意同我住咯，我咪執包袱走囉
佢呢排成日揦埋口面，唔知發生乜嘢事
要去就快啲去，唔去就咪去
我餐餐都好開胃
啲風吹到啲樹葉氹氹轉
求其得啦，費事攞苦嚟辛
揸車千祈唔得瞌眼瞓！
你聽唔聽得到呀？
佢成日驚有人害佢，個人都神神地嘅
呢度夜晚黑好靜㗎
我挐你攪掂
你件衫好似長噉啲
佢畀人睇見
兩樣嘢唔好撈埋嚟講
真畀佢吹爆
真係掬鬼氣！
噉咪得囉
有幾多人嚟參觀？
我祇能夠係主持乜嘢呢……
咪執返啲嘢去阿哥個新屋度囖。
佢啱啱翻咗香港
佢食開呢條水，你唔夠佢爭㗎喇
呢個女好巴揸
夜麻麻你去邊呀？
呢排你個面口好咗好多喇
我唔會就咁易算數嘅
佢係老王舉薦嚟嘅
真係廿四孝新抱
呢間舖頭賣假貨抵畀人唱衰
夠鐘上堂未呀？
我而家冇嘢做，喺度食穀種㗎咋
再舉高先跳吖。
電子錶唔知放喺邊
你睇呢幅畫幾好睇！
我諗通晒㗎啦
我哋check過
個肚空寥寥，餓到極
千祈唔好話畀人聽
係呀！
急到佢氹氹轉
睄佢幾眼
車行嘅天橋唔畀人行
佢係鐘表業嘅老行專
洗完頭，頭髮真爽
中間唔要有空白呀，知唔知呀？
我哋一路行一路傾
今日我屙咗七八次
你貢落枱底執翻隻筷子啦
佢真係幾野蠻
卒之到咗香港啦，好癐！
呢件衫短度闊封
嗰個老而不都幾十歲啦，仲成日口花花
木頭就咁多嘞，盡地做啦
爺爺，我做晒功課喇！
瘦人著窄衫
乜嘢都唔肯做，冇乜符呀！
情況都仲好
聽講韓國人結婚做人情係做好多
你呢啤傾唔係最大嘅
呢個後生仔好掯
嗱，醒定啲嚟，錯親唔得㗎！
有單嘢搵你斟一斟
喉嚨痛，一日咳幾多口水痰出嚟！
你翻到嚟啦？
佢做嘢好爽脆
成百斤重嘅嘢，佢一掬就托上膊
執埋晒呢啲爛嘢翻嚟
邊個㗎？
激到佢死咁滯
有乜嘢唔明多啲問吓人，做事就唔使盲摸摸啦
搭車搭過龍
佢喺學校好乖，喺屋企就成日扭計
我都冇計
佢好相與嘅
呢個款唔啱你著
但係你唔怪得晒我㗎
呢本都唔係廣東話，係香港話先啱
嗰三百蚊要養成頭家，真係淒涼！
條路多人到冇譜
咁高跌落嚟，唔死算佢大命喇
嗰啲呢？
呢次又試摸門釘
佢真有公德心
咁攪法為皮唔住㗎
你硬係要噉做，我冇眼睇！
真糟糕，佢冇嚟，甩拖添
我個心跳得好犀利
佢硬係要借嗰本書
咁多嘢一時三刻點搵得齊呀？
做咗咩事？
最好畀原裝我哋添啦。
多謝幫襯
唔該你同我跟吓眼
呢塊板未刨過，太嚡喇
一千蚊錢我哋冇得暢
而家仲未講得上完全適應，但係我好有信心好快會適應㗎嘞
佢唔係失手，係專登嘅
確定你哋有冇權去投票呢，我祇能夠係接受秘書畀我嘅-嘅一個名單，包括咗候選人同埋有資格投票嘅議員。
燒係退咗，之仲係有啲頭暈
我影咗幅相
佢認為我比唔上佢所以唔會騷我
你聽我講
你唔好嬲啦！
呢排忙到我佗佗擰
唔可以淨係死讀書
我哋坐架全新嘅七人車
邊個要你啲爛鬼嘢
搭頭車人冇咁逼
當我對你唔住
一路做到完為止
八點鐘以前邊個都唔准鬆人
我都係噉諗
呢個茶壺幾好款
執翻本書
呢餐要食到夠
唔算得乜
行開啲，咪喺度嘰嘰趷趷
一朕朕黑煙猛咁攻上嚟
嚟喇咩？我仲以為你唔嚟添吖！
邊度都有得買㗎啦
你搵個第二個啦
而關心嘅議員同事呢，亦都可以出出面嗰度去聽聽，究竟佢嗰個情況點樣樣，同埋可以向佢提問。
好煩呀，你！
人心係肉做吖嘛
顧住凍親吖！
呢啲詩佢背到爛熟
歡歡喜喜過年
我一時醒唔起佢係邊個？
呢啲嘢，睇相佬亂噏出嚟嘅啫！
呢啲嘢好貴個噃
你間房細，買張碌架床慳地方啲
押個荷包喺褲頭
我張凳邊個鼠咗去？
你咁大年紀仲好實淨喎
佢唔係諗住孭上身呀？
女仔之家唔好隨便去人哋屋企
理佢死人咩
睇電影抑或睇戲都冇研究
嗰件事到而家仲係吊吊揈，未有著落
放學咁耐都未翻屋企，冇理由㗎
你飲茶定係飲汽水？
趕唔切喇，點算呀？
佢真好頸，激佢都唔嬲
請問吉之島點行呀？
任何未宣誓嘅議員，根據我哋《議事規則》同埋法例，係唔能夠參加正式會議，係唔能夠發言㗎，主席。
等好天至曬被
個柿一捻就爛
我覺得佢份人唔錯
人不留人，就雨留人吖嘛！啱唔啱先。
佢扻親個頭
正一衰人嚟嘅
又做埋晒啲冇肉食嘅嘢
下一輪先到你哋入
唔知係咪真㗎
你話落畀佢聽未呀？
夜麻麻你仲出去？
噉又唔一定
我今晚要開OT，唔翻屋企食飯喇
你做咁多嘢賺攪啫
你邊年出世？
要講道理吖嘛
收百分之三嘅回佣
碰到困難，千祈唔好縮沙
佢食過兩晚夜粥
佢睇嚟唔似講大話
你想買啲咩呀
我哋兩個人拍檔好多年喇
你咩到唔使講，我明白晒㗎啦
呢個細佬哥無端端喊起上嚟
唔通佢知唔夠你鬥，放棄咗？
自己人，使乜咁客氣？
佢雖然年紀細細，捉圍棋都似模似樣
你嚟得仲早
食呢啲餅乾鯁鯁，吞唔落
愾，都返咗嚟喇！
佢成日都問我
要暗個仔瞓咗先起身做嘢
火太猛會煮燶飯
你冇可能快得過我
佢咁畀面，例牌要上門多謝嘅
你有冇乜嘢要報關？珠寶、現金之類嘅嘢
飯後甜品係糯米糍
點解人唔可以自己擳自己？
我好怕肥佬㗎
呢幾日豬肉好爛市
走啦！
攞枝筆畀我
你成日頻撲都冇用，諗個辦法啦
鬼咁舒服
你陪我去北極，睇北極星吖……
呢個酒會招呼嘅都係啲大粒佬
而家經已洗濕個頭咯，點收到手呀？
你碟菜就快炒好嘞
截架的士翻屋企
把刀用完冇抹乾，實起哄喇
呢啲資料真係好廢
你嗰條棍因住㩧親人
等我依個局外人講句公道說話啦
擔挑兩頭有個撠
我哋去抦嗰條友
啲材料散收收，要整理吓至得
讀過兩年㩧㩧齋
我幫你添飯吖
快啲，扭開收音機過去再跳過！
我翻去先
我唔係好熟行，都要搵人做吓盲公竹先得
佢去定啦
我唔係呢個年代！
細細個就學人食煙，真係唔似樣
咩事呀？
佢唔喺屋企
呢度風涼水冷，住喺呢度幾好吖
唔好意思吖，我係唔係阻住你做嘢呀？
著起套西裝幾有型噃！
佢而家同個女仔行緊
搣開兩邊
我而家一日喺屋企做湊仔婆，真係悶到死！
咁耐都冇的士呀？
攞個膠袋袋住
一個人去我唔夠膽
佢鍾意喎，咪由得佢啦！
你有冇畀佢煮重米？
邊個咁狼，打到你面都腫晒
阻唔阻你呀？
唔好凍親呀
畀隻鷯哥啄親
係點你就話點，咪賴貓
呢啲人同佢發嬲，都嘥氣啦
時不時見佢
你鐘唔鍾意呢種顏色呀？
呢本書唔及得嗰本書好睇
一翻到屋企就死蛇爛鱔噉，踢都踢唔喐
等我抄翻啲舊相嚟睇吓先
請問你係邊位呀？
我好夜瞓
佢對孖仔好得意
啲人亂到好似倒瀉籮蟹噉
你講詳細啲嚟聽吓得唔得呀？
夠唔夠膽輸賭吖？
我都未諗通
鬧咗一輪
考試前要認真溫書吖，唔好諗住可以符碌過關
佢以前做過臥底
咁嘅屎橋都畀你諗到
攬住枕頭瞓覺
噉咪，嚟到香港之後，就會去搵朋友啦，睇報紙啦。
附近有間好靚嘅酒店，我哋去嗰度食
咁細個就食煙，噉仲得掂！
如果我講大話，我都瞞唔到你啦
攞頭獎有乜咁巴閉啫
呢個壺斟滿咗有五斤度啦
你咪以為匿埋咗我就睇你唔見
佢一個屈尾十就走人
聽講你手藝唔錯，幾時請我哋去品嚐吓呀
落咗一場過雲雨
條鎖匙係我㗎
你做乜嘢搣我塊面？
出便落緊雨溦
請喺呢度等我
呢次車禍就大件事咯
噉喺夜晚呢，即係隔籬左右呢，都係政府合署嘅。噉所以呢，冇乜人行街，噉就，好-好多人喺度開檔嘅。
我攪得掂就唔使請你出馬啦？
呢勻唔好又攪衰咗呀喇！
後生仔唔好貪自在
我都唔知吖
如果有乜嘢可以幫得手嘅，即管同我講
講起搵工就真係扯晒火
瞓到咁晏先起身食飯
不如聽我講句公道說話
修咗呢個水庫，天時旱就唔怕喇
亞爸唔肯買，佢就去扭媽咪買
我哋要畀心機做好呢個計劃，唔好畀人睇衰
就喺你屋企街口啦
長頭髮戴頭箍好好睇
响呢方面仲要落多啲工夫
通街都講呢件事
噉呀，而家再請所有嘅同事呢，返返去自己原來嘅位置嗰度。
佢好鍾意細蚊仔
枝鉛筆好倔，刨吓啦
亂咁泊車你唔怕收到牛肉乾呀？
好耐啦
你又話唔舒服，仲飲咁多酒？
幾蚊雞買呢件嘢，真係唔化算
冇晒噃
估唔到佢唱呢首歌咁得
唔好嘈喇！
你等多陣先吖，好快到你㗎嘞
一多啲嘢做佢就揗雞㗎嘞
你唔好睇死人，佢可能有朝一日龍穿鳳㗎
呢位歌星最近出咗張大碟
借你個指甲鉗嚟剪吓
批評佢兩句就喊噉口，太冇骨氣喇
冇你諗得咁簡單
呢啲蘋果有啲酸微微
做完功課喇
天時熱個個都想去游水
我聽佢講話佢個仔考到大學
企响度做咩呀？
你同我定，我今次一定贏
成世捱飢抵冷，而家享福咯
走啦，走啦，走！
你唔抰開嚟點睇得真呢？
喺香港，好多西人都識得使筷子
我都講咗幾十百次嘞
畀曱甴摟過唔好食
我頭先都話係噉喇嘛，你又唔信
佢仲咁細個，唔使咁快教佢寫字嘅
幾銀斤？
新年流流，唔好講啲咁作嘔嘅嘢！
各位點可以唔撐呀？
真係令人反胃！
唔知噃！
還晒債佢至心息
嗰封信放喺陳生度
掟得好遠
佢冇做到功課
你仲戙喺嗰度做乜嘢呀？
用手指頭督咗佢吓
冇錯，你講得啱嘅，就係……你講得啱嘅。
寫完之後，佢就將張紙攝咗喺信封入面
細個嗰陣唔勤力學習，到大個就唔中用咯
咁失魂做乜吖？
跑步得第屘
畀人哋趯到冇埞走
我請你飲茶補數喇
呢種衫好抵冷
佢嘅成績唔曳
呢度啲塳塵好犀利
肺癆以前好難醫㗎，而家呢種病就閒事嘞
係吖，你做咩㗎？
哼，濕濕碎啦
你顧住嚟！
我真係感謝你至啱！
唔好撚化人
咪嚟悶我啦
碰到一啲事就變咗死老鼠，真冇用！
唔准你打橫嚟！
但係全部解決晒
你個人都幾疏爽呀吓！
你以為你匿喺度就搵唔到你咩？
唔好嘥時間！
佢做咗豬仔
問心嗰句，真係冇乜感覺
度度都係一樣
呢度交通規則唔同
將啲功課做完
唔好嘈！
你啲手勢真係好
你要負責嘅噃，咪詐戇㗎！
我啱啱先到之嘛
匿喺床底
呢件事係佢唔著嘅
你驚乜？
嗰塊板一曬就戙起身嚟
呢啲係你兌換嘅人民幣，總共八千蚊，請你數吓
抌咗佢一捶
禮拜日我得閒
佢係畀水沉死嘅
佢見到梗係扯晒火
費事同你嘥氣
禮拜日你呢度夠巴閉咯
值得聽吓
佢多次呢，都係已經係好確認噉講呢，就係佢已經處理好。
間房一晚收費幾多呀？
好啦，打攪晒，我走先
你係邊一個國家嚟㗎？
肉好實
妹妹最鍾意食糖
一啲啲小事，使乜咁巴閉呢！
住喺第屘嗰間房
喂，點呀？收未呀？
房租都幾乸脷吓！
呢個問題，大家都冇意見
琴晚真好瞓
瞄吓就算囉
你邊一年出世嘅？
比你吹Ｑ脹
學功夫嗰啲人識得用陰力打人
呢啲嘢離開海水就唔新鮮喇
你吹佢唔脹
我隻腳痺到唔喐得
翻鄉下個幾日，燒炮仗燒到夠晒皮
唔使唉唉聲嘅
你估你嗰槓嘢人哋唔知道咩？
好嘢呀，靚仔！
是但啦
阿哥呀，我今日扭倒㗎！
共佢講
天棚嗰支天線岌岌貢，好似隨時跌得落嚟
呢個問題睇嚟仲有得詏
呢餐，我嘅
睇嚟都要換咗啲階磚至得，唔係跟唔上潮流囉
都未發令你就開始，搏懵呀？
千祈唔好蝕底吖嘛！
呢單嘢唔會有乜嘢好收科嘅
佢隻腳好長，條褲要三尺半至夠
你搞返掂佢呀。
順手閂埋度門
做錯嘢個個都唔認，次次都係我食死貓
佢都唔係第一鋪㗎啦
唔識路就請問嗰個鄉里
舊時佢喺省城撈咗十幾年
香港地曱甴多到死
今日梗落雨
呢個老闆仲欠伙記三個月人工
佢驚到猛打冷震
佢哋行咗半年就玩完咯
我，話第一階程完咗之後呢，先有資格去第二階段參與-參與會議呀。
聞到一朕味
佢唔係幾識陳太㗎
我係個中國人
唔好噉講
唔好行過嚟！
佢都試過好肯定咁話，自己唔會一世窮
我對味道無乜sense
佢係個識飲識食之人
佢個人真係夠膽
佢守龍門好叻㗎
順便幫家姐釘翻粒紐
我仲有冇時間出去買啲點心？
唔知邊個
你用咁大條棍㩧落嚟，想收買人命咩？
係噉話啦，唔好改嘞
起屋先畫則
話人冇咁大個頭唔好戴咁大頂帽，你唔好扮嘢啦，連自己都攪唔掂！
你咁大個仲喊，真係醜怪
㷫熱煲水
呢件事我哋孭唔起
你棚牙都唔齊嘅
冇，想同你講聲多謝啫
仲唔行？
食完先講
呢碟菜冇人食，等我噍咗佢
佢入行冇幾耐，唔識規矩
呀，嗰個copy呢，就原來不存在。
噉誒……而家呢，就我根據依個會議規則裏面呢，係祇能夠係主持依一個嘅投票依個過程嘅唧。
佢一個人坐喺度，粒聲都唔出
你唔好同佢講吖
我哋離開咗香港五年，呢度有乜改變呀？
無拏拏打思噎
佢呢個人係幾好嘅，就係醜頸啲
佢日日都唉唉聲，唔知做咩㗎
噉，我希望你-你都考慮下請呢啲議員回去。
走嚟走去做咩？
阿爸、阿媽……唔得閒呀，
我個啤啤出生咗十日咁上下，佢夜晚只係識得喊又唔肯瞓覺，而且喊係喊到拆晒天咁滯
呢件衫化學到極
佢唔會同乜嘢人有仇口嘅
聽朝使唔使翻工？
有排都唔使買米喇！
係呢兩條友冇眼光至啱
如果你做出啲對唔住我女嘅事，我一定會令你呢世都唔好過
件衫窄過頭，唔啱著
如果我做過啲對唔住兄弟嘅事，我會一世都唔安樂
五十個學生度
呢個師傅做嘢好落力
噉我就安樂晒啦
呢兩日有啲躁，坐唔落嚟做嘢
你冷靜啲呀
你同Auntie拜拜咗未呀？
喂，你噉樣做唔係好啱規矩嘅
或者你應該去同佢嘅經理傾吓
爺爺呀，你睇下！
如果你唔夠膽去就畀我去，我夠膽
希望呢部劇可以拎最佳劇集多啲
點解個麵包咁硬嘅？
一個月間中休息幾日
嗰條嘢個樣好醜怪
我先行開咗，冇聽到
《黑夜不再來》
記住吖，我交低你啲嘢
係呀，新出㗎，呢隻！
搵塊嗍水啲嘅布抹吓枱面啲水
你諗啲計仔都冇用嘅
你呢手嚇雞就得，我先唔驚你
你快脆啲嚟啦
㨘乾淨個茶杯
捽吓隻腳就唔痛啦
聽講食多啲生魚會快啲埋口㗎
細路仔生積就唔生肉咯
做嘢要老老實實，唔好咁精至得
全國游泳比賽你哋省擸晒網頂
咁冇公德心架，一於告到佢甩褲啦！
咪成日認叻
呢首你咪錄咗囖。
個旅行團都貨不對辦嘅，一於叫旅行社回水！
你是但畀啲就得嘞
佢恃自己大力
行埋嚟
唔好意思，咁多位
係佢自己攞嚟㗎啫
玩埋呢兩日先翻去
應該噉讀至啱呀！
行開啲啦，咁衰！
君之我都冇事做，就陪你去喇
唔通行到倔篤啦？
暫時攞佢嚟頂檔
有一度好啲，有一度冇咁好
佢次次考試都係包屘
做個老闆仔之嘛，有乜咁架勢啫！
嗰陣未識佢
佢疊埋心水讀書
而家興呢種款式
呢幾隻爛碗就叫文物？缸瓦咋啩
唔該晒！
我架單車爛咗
我係北京嚟，您呢？
唔通獨係你至有？
成日打喊路事關唔夠瞓
批貨到咗
等到佢醒起都遲喇
啱晒你著
呢個地方覺痛
我哋點聯繫呀？
初生啤啤日頭食飽瞓
等咗一大輪
記翻晒啲嘢啦
你唔好諗咁多嘢啦，諗壞腦㗎會
你頂唔頂得住呀？
我係行船嘅
快啲入嚟，唔好畀人見到
嚇到手揗腳震
老竇老母去咗飲茶啩
佢响度口水花噴噴，其實冇人聽佢
擒咁高，好牙煙㗎
你知唔知點做至啱？
我好鍾意食米通
佢揸住支拐杖行去
就係噉㗎啦
咁細件事使乜你親自嚟呀！
好多嘢都仲會好新淨
佢呢排撈到風生水起
佢咁好人，點會攪成噉？
佢夠晒時嘜㗎喇
你好，請問存錢定係攞錢？
你居然夠膽上台表演
我去係趁高興啫
慢慢行，唔使走
佢細個嗰陣最曳喇
你識唔識講中文呀？
呢間酒店嘅服務真係冇得彈！
你咁晏至嚟㗎
我仲以為我好遲，誰不知佢仲遲過我
大家宜得你成功
警局先派咗便裝探員入屋放蛇
而家講嘢興無厘頭，好惹笑
講心嗰句，我唔贊成你去
我唔係响醫院出世嘅
畀人摼穿個頭
有人笠佢兩句佢就唔知幾得意
你今日嘅日程安排係噉
得人驚到不得了
喺度等我
點止咁簡單
夾硬擝我嚟
咪聽佢亂噏
一啲小事，使也咁躁呀！
啋！你亂噏啲乜嘢！
張紙嚡熠熠，冇辦法寫字
做乜嘢都要堅持到底，唔好有頭威冇尾陣
衰喇！唔記得帶鎖匙添
係囖！
係喎，好咗好多啦
錯就承認，唔好死雞撐硬腳咯
扯大纜要一齊出力㗎
得唔得，就睇佢有冇把炮！
摟翻件皮褸至好出去吖，出便好凍㗎
你慢慢上堂啦
呢次我又𢺳車邊喇
為咗試製呢種新產品，佢經常捱更抵夜
算係噉喇啲導遊，不過不失喇，又唔會好差
有咩嘢黐得過萬能膠呀？
今日打風，翻唔到學
我老闆成日黑口黑面對住啲員工
你唔翻去，我唔罰你就假嘅！
呢個後生仔生得眉精眼企，好醒
份工咁受氣，一於擗炮罷啦
張枱唔平，要攝高隻腳先得
好有型㗎！
佢嗰日打嗰隻估我點都估唔到
睇佢嘅樣又唔似廣州人，不過佢講嘅係正牌廣州話噃
監新鮮食多啲
冇乜滯囉
你打死我我都唔信
嗰條棍撠實喺裡頭，拎唔出
真係抵死，畫到我本簿花晒
車埋站
唔好攪咁多林沈嘢
嗰個女仔啲皮膚幾白淨
女仔之家，咁嘮嘈
佢係教中文嘅先生
第日發咗達嘞，記得帶挈細佬呀！
佢個面紅紅噉，好似發燒
越嚟越多人知道呢單嘢
你想搏傻咩？
你為佢做咁多嘢真係無謂
我爸爸日日都去茶樓歎翻一盅兩件
攪成功嘅話，攞苦嚟辛都值得嘅
佢又懶又冇料，正一係廢柴
你間屋好四正
呢個辦法最著數
人哋嘅嘢要更加儆錫先得
睇下嗰條狗毛蟲，好核突呀
細路仔吮手指容易生癪
亞發做嘢揦揦西西，留低鬼咁多蘇州屎過我
呢件事係噉嘅
唔知點解
喺第十二則，每屆任期嘅首次會議嗰度係有清晰列明。
幾大都要頂住
我淨係想幫手咋
想買衫，因為真係好平
佢百厭成噉，佢亞媽都冇晒符
仲有冇其他事？
問吓啫，唔鍾意可以唔講嘅
同個女改個好聽啲嘅名吖
你搵邊位呀？
你屋企電話冇𢫏好，成日打唔通
你咁病不如瞓先呀
癐到乜噉
因為-因為我呢個年紀嘅人，好似呢個年紀嘅人，應該喺屋企帶孫，有孫嘛，可？帶孫呀，煮飯買菜呀。
一鋪輸咗咁多錢真係肉痛！
唔好蝦佢
出去食唔為得過
佢哋兩個人唔啱牙，傾唔埋
呢架車好慳油
坐得耐要喐動吓至得
嗰度有個賣魚嘅攤檔
佢成日話，冇龍珠閃卡，喺學校就冇朋友。
佢去咗睇醫生
呢隊嘅隊員，腳法唔錯
扽齊沓紙
佢挽住個旅行喼
而家嘅市道，真係搵食艱難呀
我唔覺眼，冇見佢
佢真係講得好標準㗎
三號隊員趁對方龍門接球甩手執死雞射入一球
佢斷咗我哋條財路
喺學校門口見啦
度吓幅佈有幾闊
而家你仲同啲仔女講乜嘢門當戶對，你都唔化嘅
餓咗成日，得一個麵包，食咗都到喉唔到肺喇
幾有型吖吓
你喊乜鬼呀？
條蛇躝咗出去
食多碗先夠喉
唔該你幫我搦呢樽油
呢啲小事嚟㗎啫
好難頂，係咪？
一啲小意思，失禮晒！
但係，起碼我自己睇咗嗰兩封信呢，我認為去到現在呢，冇其他新嘅證據呢，就話梁議員呢個英籍問題呢，係冇處理到嘅。
羊肉鬼咁臊
啋！冇人有你咁衰！
你噉冇膽，學乜嘢車呀？
出便嗰個係邊個嚟㗎？
有𨋢嘞
嫌我阻埞呀？噉我翻去喇
好到冇得頂
咁細嘅事使乜激氣呢！
呢條天橋日日都有人喺度派單張
呢架單車畀人撞到甩皮甩骨，仲行唔行德㗎？
邊個聽你支笛吖？
睇佢個嘜頭似乜！
佢人仔細細好食得㗎，唔好睇小佢吖
佢攬住塊木頭喺海度漂咗一日
食填鴨同蝦碌好唔好吖？
細細個就冇咗亞媽，真係淒涼
佢一條氣抄咗兩萬字
嚇到佢成個人毛管戙
瞓醒嗰陣已經係夜晚十一點幾
你唔出聲唔得咩，口痕呀？
佢走甩咗呀？
你睩住我做乜嘢呀？
搞到佢冇晒修
我哋喺半島酒店住
張閃卡本來係我㗎嘛。
肥仔食得瞓得，梗係肥啦
我哋差啲中招咯
佢係公司嘅老臣子，個個都會畀面佢嘅
作隻古仔𧨾細路
你都懵嘅！
等埋！
我都覺
盲咗一隻眼
講到話呢件事，我係唔同意嘅
對鞋唔啱，磨到個踭損咗
呢封信唔該你送畀老王
你都打冷震嘞仲唔著多件衫？
你唔好喊啦
佢將個書包佗喺前面
你鍾意食咩嘢餸吖？
呢排我好唔得閒
有乜好睇吖！
摑咗佢一巴
啲花有啲巢，要淋吓水先得
就係咁簡單
食煙唔單止冇益，仲有害添
呢啲係今日啱啱出爐嘅點心
未見過你咁自大㗎
架車神咗
你琴日趯咗去邊度？
啲木好實，要大力咪至得
聽日會好天
湊大個細蚊仔，真係少啲心機都唔得㗎！
不過我想知你嘅決定係建基於你認為有關議員是否應該正式宣誓之後做，定話唔做？
食得啦，大家埋位吖
放心吖，老死嚟㗎喎
佢咁負氣，人哋睇見就怕
佢成日著住條孖煙通隨屋走
係褦！
車停定至好落車呀！
我聽電話先
唔係好遠
咁短時間通知唔切
同我閘住
劫匪再奸都飛唔過公安嘅手指罅
大件事喇，亞爺喺街度暈低咗呀！
好嘅都畀人揀晒啦，呢啲全部都係賣剩蔗
真係估唔到
靠撞彩係唔得嘅
佢唔公開道歉，乜都假
你有冇留意海水嘅顏色？
喺賓館可唔可以換銀紙？
噉或者話，我想同你合唱呢首歌。噉我哋有個最低消費㗎。同一個歌手合唱呢，一定要畀一百蚊㗎。
佢買嘢好醃尖嘅
呢排枱褪過嗰便半公尺度
佢哋係孖女嚟㗎
啲風赧痕到死！
唔好小小事就喊苦喊忽
呢件事要快啲喐手至得
你做嘢都幾醒神喇喎
乜你咁失魂㗎，叫你送啲嘢都送錯晒
天時有啲凍
呢度好擠擁，顧住自己個荷包
呢條係受力樑
唔該將架車泊埋啲
你懷疑佢，仲搵佢做嘢？
去邊度宵夜？
你使唔使我將呢啲文件派落去？
簡直想落佢面噉
條路好𨃩，佢成個打關斗
一底蘿蔔糕可以切開十二件
講晒出嚟
西瓜雪過先好食
啲人去晒邊？
佢而家瞓著覺㗎喇，唔好煩佢啦
誒……好，而家呢，喺秘書畀我嘅名單裏便呢，第一位就係阿毛孟靜議員。
大家咁熟，咪拘吖
加啲冰落去，好嗎？
你睇佢個樣幾得敕
佢叫我唔好掂呢單嘢
啲好女仔同啲串女梗係相差一大橛㗎喇！
你快啲通水畀王仔，話老細要嚟搵佢喇
好，誒，唔該你，誒，毛孟靜議員。
好耐冇見嘞，咁啱吖
咁啱嘅？
係噉話，你吹脹我呀！
夠鐘開工喇，你唔好雞啄唔斷啦
大家成日望住你嚟
騷擾晒，真對唔住
而家反對不正之風正係風頭火勢，你千祈要注意
我細個嗰陣成日病
噉嘅樣你都話靚？
呢件事成唔成好難講，兩睇啫
一到天冷，手就有啲糠
大家互相帶挈
我頭先做緊嘢，聽唔到電話吖嘛！
佢睇落好翻好多
你身子咁弱要補下至得
唱兩支勁歌
呢處人咁多，太迫挾咯
我冇帶遮，唯有攞件衫嚟遮雨
你跟佢尾
肥死你呀！又食咁多嘢！
後生細仔識咩吖？
使乜同佢講耶穌呀
唔好嘈！
頭先佢喺台上畀人瘀
著到爛身爛勢，真係失禮人！
青瓜與共豆角，都要種啲
好，就噉啦
刀用得耐就蝕
佢至叻係駁嘴！
你嘈到我個心都立立亂
仲唔走，遲到都有份
你今日遲到，因住老闆詐型呀
呢件事開頭幾順吓嘅，誰不知衰收尾
佢份人好癲
一攞就係一拃
你搵邊個呀？
唔好嘈得唔得呀？
我需要你打好呢份備忘錄
啲磚畀人鼠咗唔少
成日講粗口，真係乞人憎
攞把尺嚟度吓
今日得閒，我哋去飲早茶啦
佢心水好清
成個病君，做得乜嘢吖？
亞陳日日準時三點半就去街口茶餐廳蛇王
呢味藥加多兩錢可能效果會好啲
聽日唔會落雨啩
喂！
四萬一……四萬幾蚊一個人㗎。
好快就過咗兩粒鐘
落咁多鹽，鹹到揦脷
我哋諗過，實行按你嘅辦法
唔知呢？
你嗌乜呀？
佢捱咗一世
佢幾乎激瓜咗佢老竇
一個關斗碌落嚟
好聲行，因住打爛嚟
三個月咁上下至翻嚟
佢要噉成半
啲秘撈一族唔會畀老細知道喺度秘撈嘅
你翻嚟啦！
邊度有得賣吖？
因為呢度啲歌手呢，要啲-係要陪啲客飲酒啦，傾偈啦，要睇你接唔接受倒囖。
開咗三個通宵，成個人殘晒
我真係唔識打架
呢個人好叻呀
喺高手面前我點敢認叻吖！
咪淨係做埋晒啲濕碎嘢啦，做啲有睇頭嘅事得唔得？
如果佢有事，我都唔知點算
我接受唔到咯
幫我同佢講「生日快樂」吖！
佢係威係勢噉巴閉咗一陣，我以為係真嘅添
先生，要你等唔好意思
做乜嘢都要親力親為，唔好旨意人哋
為咗小小事就爭交，值得咩？
我都冇上堂，你知㗎啦！
同佢唔熟，工作上認識
我仲有啲事，係噉先！
你咁矛嘅，回子嘅！
我係咪做錯啲乜嘢激親你呀？
呢件事有得斟
架車逼到直頭好似沙甸魚罐頭噉
冇散紙找贖
繑兩繑就綁個纈
喺公司搭食
件事就係噉樣嘅
呢餐開公數
佢聽日就翻嚟，唔係啩？
食剩咗好多嘢
